<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p134in148of:IJP:ksiazki1:200-4-000000316" xml:id="txt_1.1-ab">Zręcznie manewrując na ciasnym parkingu, wcisnął swoje cinquecento między obdrapanego kadetta i srebrnego jaguara ("pewnie któregoś z trzynastego piętra" - pomyślał nieuważnie). Troszkę nieostrożnie otworzył drzwiczki, ale na szczęście nie od dziś wiadomo, że na srebrnym lakierze drobnych wgnieceń prawie nie znać. Ujął krzepko dwie turystyczne lodówki pełne smakołyków i ruszył w stronę szklanych drzwi wieżowca.</ab>
     <ab n="p135in149of:IJP:ksiazki1:200-4-000000316" xml:id="txt_1.2-ab">Dwanaście pięter wyżej odlepiła nos od szyby mała blondynka, Asia, stażystka w "Bazarze Warszawskim".</ab>
    </div>
    <div xml:id="txt_2-div" decls="#h_2-bibl">
     <ab n="p587in601of:IJP:ksiazki1:200-4-000000316" xml:id="txt_2.1-ab">Co słychać w Ameryce? Jak kryzys? Zmuszają was tam do zachowania ciszy elektronicznej? A może odebrało ci władzę w palcach, że nie piszesz?</ab>
     <ab n="p588in602of:IJP:ksiazki1:200-4-000000316" xml:id="txt_2.2-ab">W Polsce bez zmian - młodą demokrację przeżera rak korupcji, biznesmeni piorą brudną kasę gangsterom, żeby opłacić polityków, a kobietom, dzieciom i uczciwym ludziom jest ciężko jak zawsze. Aha, psom i kotom też nie wiedzie się najlepiej. Wykryto nadużycia finansowe w schronisku dla zwierząt.</ab>
    </div>
    <div xml:id="txt_3-div" decls="#h_3-bibl">
     <ab n="p391in405of:IJP:ksiazki1:200-4-000000316" xml:id="txt_3.1-ab">Znał dobrze urzędników gminnych i ich nieskończoną flegmę oraz absolutny brak poszanowania dla czasu bliźnich. Nie był zainteresowany wysłuchiwaniem pełnego statutu owej "komórki", do którego recytacji zabierał się najwyraźniej pan Staads. I tak każe ją prześwietlić swoim asystentom w minutę po tym, jak goście opuszczą jego gabinet. Staads posłał mu urażone spojrzenie.</ab>
    </div>
    <div xml:id="txt_4-div" decls="#h_4-bibl">
     <ab n="p1071in1085of:IJP:ksiazki1:200-4-000000316" xml:id="txt_4.1-ab">"Ech, ta Amanda..." - Siny skracał sobie drogę przez Nowy Świat. Wszystkie psy świata mogły mu w tym momencie naskoczyć. Zajmowały go znacznie ważniejsze sprawy, na przykład przewidywana reakcja szefostwa na rewelacje Wiewiórskiego. "...Nawet po śmierci sprawia kłopoty".</ab>
     <ab n="p1072in1086of:IJP:ksiazki1:200-4-000000316" xml:id="txt_4.2-ab">Druga kwestia zajmowała Sinego jeszcze bardziej. "Dziennikara węsząca w "Kocie" w trakcie spotkania?" - pokręcił głową. O tym szefostwo nigdy się nie dowie, już on się o to postara.</ab>
    </div>
    <div xml:id="txt_5-div" decls="#h_5-bibl">
     <ab n="p324in338of:IJP:ksiazki1:200-4-000000316" xml:id="txt_5.1-ab">Na sali gimnastycznej panował przenikliwy ziąb. Kilku mężczyznom przebierającym się pod ścianą w białe doboki leciała z ust para, ale jako etatowi twardziele starali się trzymać fason. W duchu owszem, klęli równo politykę kosztową Komendy Głównej Policji, za sprawą której od listopada nie wymieniono w obiekcie skorodowanych rur. Niewątpliwie, taniej wypadało odciąć centralne.</ab>
    </div>
    <div xml:id="txt_6-div" decls="#h_6-bibl">
     <ab n="p1350in1364of:IJP:ksiazki1:200-4-000000316" xml:id="txt_6.1-ab">Oczy tej kobiety! Ewa nigdy takich nie widziała. Miały przejrzystą, turkusową barwę, bardzo ciemną oprawę i lekko skośny, migdałowy wykrój. "Gdyby była kotem, to na pewno potomkinią syjama i abisynki. Tylko ta kręcona szata... czyżby dziadek devon rex?", pomyślała idiotycznie.</ab>
     <ab n="p1351in1365of:IJP:ksiazki1:200-4-000000316" xml:id="txt_6.2-ab">Domniemana wnuczka dewona z zakłopotaniem wytarła ręce w spodnie.</ab>
    </div>
    <div xml:id="txt_7-div" decls="#h_7-bibl">
     <ab n="p1453in1467of:IJP:ksiazki1:200-4-000000316" xml:id="txt_7.1-ab">Elwira uśmiechnęła się na wspomnienie czarnowłosego chłopaka w marynarskim kołnierzu. Ciekawe, zapamiętała go takim sprzed wojny. Szykowny dżentelmen, którego widziała potem dwa czy trzy razy, z wizyty na wizytę coraz bardziej siwy, jakoś nie potrafił zastąpić wyrytego gdzieś w zakamarku pamięci monidełka.</ab>
    </div>
    <div xml:id="txt_8-div" decls="#h_8-bibl">
     <ab n="p1389in1403of:IJP:ksiazki1:200-4-000000316" xml:id="txt_8.1-ab">Dzień ciągnął się jak jakaś potworna, pozbawiona ładu i składu telenowela.</ab>
     <ab n="p1390in1404of:IJP:ksiazki1:200-4-000000316" xml:id="txt_8.2-ab">Odcinek 263: Don Adam dowiaduje się, że donię Ewę okropnie boli głowa i w związku z powyższym czuje się zmuszona złamać świętą obietnicę i wydać go, samotnego, na pastwę donny Henryki i jej gości.</ab>
    </div>
    <div xml:id="txt_9-div" decls="#h_9-bibl">
     <ab n="p1628in1642of:IJP:ksiazki1:200-4-000000316" xml:id="txt_9.1-ab">Malwina spojrzała na niego z odrazą, Kulesza się zaczerwienił, ale Ewa, o dziwo, parsknęła śmiechem. Śmiała się i śmiała, aż nagle jej śmiech przeszedł w łkanie. Malwa zdusiła niedopałek na talerzyku, objęła przyjaciółkę i wyprowadziła ją z kuchni, na odchodnym rzucając policjantowi pełne wyrzutu spojrzenie.</ab>
    </div>
    <div xml:id="txt_10-div" decls="#h_10-bibl">
     <ab n="p602in616of:IJP:ksiazki1:200-4-000000316" xml:id="txt_10.1-ab">Bordowe volvo jest zarejestrowane na nazwisko Jana Burackiego. BMW na nazwisko Małgorzaty Kownackiej.</ab>
     <ab n="p603in617of:IJP:ksiazki1:200-4-000000316" xml:id="txt_10.2-ab">Gdybyś nie wiedziała, to Jan Buracki jest prezesem i współwłaścicielem firmy budowlanej Buracki i Ska. Pewnie ciekawi Cię, kim jest pani Kownacka? Otóż jest żoną Marka Kownackiego, twojego ulubionego pana "czyste ręce". Radny Kownacki rozumnie nie posiada niczego na własność, poza żoną oczywiście.</ab>
    </div>
    <div xml:id="txt_11-div" decls="#h_11-bibl">
     <ab n="p1852in1866of:IJP:ksiazki1:200-4-000000316" xml:id="txt_11.1-ab">"Co za ciekawski gość. Zaczyna mnie na dobre wkurzać. To przez jego gumowe ucho muszę się chować z telefonem w kiblu!" - Adam obrzucił potylicę Rafała nieprzyjaznym spojrzeniem i wyszedł, trzasnąwszy drzwiami.</ab>
     <ab n="p1853in1867of:IJP:ksiazki1:200-4-000000316" xml:id="txt_11.2-ab">Kulesza oczywiście nie wstał na jego powitanie. Siedział odchylony za swoim biurkiem z taką miną, jakby dowodził całą policją, Interpolem i FBI na dodatek i delektował się kawą.</ab>
    </div>
    <div xml:id="txt_12-div" decls="#h_12-bibl">
     <ab n="p395in409of:IJP:ksiazki1:200-4-000000316" xml:id="txt_12.1-ab">W gabinecie zapadło milczenie. "Ta komórka to ziszczony sen jakiegoś wariata", myślał szybko Gagosian. A zdawało się, że po zeszłorocznym skandalu z lotnym oddziałem do mierzenia długości krewetek gmina poskromi swoje biurokratyczne zapędy. Zwłaszcza że powołanie tej krewetkowej policji okazało się projektem młodego artysty o wielce wywrotowych poglądach. Sprawna jak maszyna pamięć Gagosiana wyrzuciła momentalnie nazwisko artysty: Levinsson.</ab>
    </div>
    <div xml:id="txt_13-div" decls="#h_13-bibl">
     <ab n="p2307in2321of:IJP:ksiazki1:200-4-000000316" xml:id="txt_13.1-ab">Schmidt skinął na towarzysza. Ruszyli w dół. Z zadowoleniem stwierdził, że przeraźliwy ryk klaksonu umilkł jak nożem uciął. Po chwili znaleźli się w podziemiach domu. I wtedy dobiegł ich inny dźwięk: cichszy, ale daleko bardziej intrygujący. Hans wyjął z kieszeni pistolet i przekręcił koło blokujące zasuwy drzwi do starej kotłowni.</ab>
    </div>
    <div xml:id="txt_14-div" decls="#h_14-bibl">
     <ab n="p694in708of:IJP:ksiazki1:200-4-000000316" xml:id="txt_14.1-ab">"I tak mi pieprzył przez dziesięć minut, ględził i szarpał te swoje wąsiska, a na końcu powiedział, że nie puści tekstu. Stary, podły cap". Ewa poczuła kłucie w boku i stanęła zdyszana. W witrynie pełnej wazonów, szklanych rybek i innych wątpliwej urody cacek zobaczyła rozczochraną babę o dzikim wejrzeniu. "O rany", machinalnie przygładziła włosy.</ab>
    </div>
    <div xml:id="txt_15-div" decls="#h_15-bibl">
     <ab n="p604in618of:IJP:ksiazki1:200-4-000000316" xml:id="txt_15.1-ab">To jeszcze nie koniec.</ab>
     <ab n="p605in619of:IJP:ksiazki1:200-4-000000316" xml:id="txt_15.2-ab">Toyota należy do Jana "Jansona" Nowoleśnego. Jego specjalność, jeśli zapomniałaś, to przerzut amfeczki.</ab>
     <ab n="p606in620of:IJP:ksiazki1:200-4-000000316" xml:id="txt_15.3-ab">Lanosem kierowca zbiegł z miejsca wypadku w Zielonce w zeszłym tygodniu.</ab>
     <ab n="p607in621of:IJP:ksiazki1:200-4-000000316" xml:id="txt_15.4-ab">Rejestracje na citroenie według dokumentów powinny znajdować się na fordzie fiesta.</ab>
     <ab n="p608in622of:IJP:ksiazki1:200-4-000000316" xml:id="txt_15.5-ab">Wnioski pozostawiam pani redaktor.</ab>
     <ab n="p609in623of:IJP:ksiazki1:200-4-000000316" xml:id="txt_15.6-ab">PS Przypominam, że to informacje poufne.</ab>
    </div>
    <div xml:id="txt_16-div" decls="#h_16-bibl">
     <ab n="p463in477of:IJP:ksiazki1:200-4-000000316" xml:id="txt_16.1-ab">Odpowiedziała jej cisza. Wstrząsana suchym szlochem rzuciła się na materac. Po chwili uspokoiła się na tyle, by utrzymać w rękach prawie już pustą butelkę. Upiła łyk i sięgnęła po torebkę z bułką. Właściwie nie była głodna. Niezdecydowanie obracała papier w rękach. Dziwne. Wcześniej nie zauważyła tego nadruku. "Bäckerei und Konditorei Thürmann". Napisy okrążały schematyczny wizerunek wypieczonego chleba. "Prenzlauerberg 60 11 1460 Berlin".</ab>
    </div>
    <div xml:id="txt_17-div" decls="#h_17-bibl">
     <ab n="p175in189of:IJP:ksiazki1:200-4-000000316" xml:id="txt_17.1-ab">Wąsaty, czyli redaktor naczelny Jan Matysiak, rządził "Bazarem" żelazną ręką. Był fetyszystą faktów i sprawdzonych informacji, co trochę kolidowało z ogólnie plotkarskim profilem pisma, ale - o dziwo - dawało efekt rosnącej sprzedaży. Od roku "Bazar" skutecznie konkurował z plagą bezpłatnych dzienników.</ab>
    </div>
    <div xml:id="txt_18-div" decls="#h_18-bibl">
     <ab n="p2031in2045of:IJP:ksiazki1:200-4-000000316" xml:id="txt_18.1-ab">Po raz kolejny przeczytała poprawiany w nieskończoność list, po namyśle wymazała "Całuję", dopisała "straszną" do "świnią" i wcisnęła send. Wyłączyła komputer i podeszła do lustra. Stwierdziła z zadowoleniem, że całość prezentuje się bardzo wiarygodnie, zwłaszcza w przyćmionym świetle. Tylko... te włosy... Zaraz, Malwa miała gdzieś wosk. Może w łazience? Mijając miejsce, w którym zginął Młody, wzdrygnęła się i odwróciła wzrok.</ab>
    </div>
    <div xml:id="txt_19-div" decls="#h_19-bibl">
     <ab n="p1248in1262of:IJP:ksiazki1:200-4-000000316" xml:id="txt_19.1-ab">16.01. - Enriko Romantiko - rozkosze prostego życia na ciepłych wyspach (A czy pani redaktor lubi opalać się nago?).</ab>
     <ab n="p1249in1263of:IJP:ksiazki1:200-4-000000316" xml:id="txt_19.2-ab">16.20. - Torbiel Jan - paszkwil na "Barcerowicza". Dawniej człowiek mógł wszędzie wyjechać, do Soczi żonę zabrać czy nad Balaton, a teraz, odkąd Barcerowicz rządzi, wszystko rozprzedali, rozgrabili majątek państwowy.</ab>
    </div>
    <div xml:id="txt_20-div" decls="#h_20-bibl">
     <ab n="p2040in2054of:IJP:ksiazki1:200-4-000000316" xml:id="txt_20.1-ab">Cóż - potem spróbowała trochę nadrobić stracony czas, i oto siedzi od paru godzin pod obrazem Przenajświętszej Panienki i kontempluje kredens na wysoki połysk, zdana na gościnność i pomoc autochtonów. Chłop grzebie w jej kochanym samochodziku, a baba po raz szósty opowiada tę samą historię.</ab>
    </div>
    <div xml:id="txt_21-div" decls="#h_21-bibl">
     <ab n="p3in14of:IJP:ksiazki1:200-4-000000316" xml:id="txt_21.1-ab">Niektóre rzeczy zwyczajnie nie mogą się wydarzyć bez udziału osób trzecich. Należą do nich morderstwa i książki. Ta, dla przykładu, nie powstałaby, gdyby nie święta cierpliwość Piotra, fachowe rady mojej Mamy, krytyczny wkład Agnieszki Gozdek oraz doping Joasi Leszczyńskiej, Kasi Prażmowskiej, Marty, Krystyny i reszty moich przyjaciół, w tym kota Błażeja.</ab>
    </div>
    <div xml:id="txt_22-div" decls="#h_22-bibl">
     <ab n="p2313in2327of:IJP:ksiazki1:200-4-000000316" xml:id="txt_22.1-ab">"Rany, ale ten dom jest ogromny!", przemknęło Ewie przez głowę. Minęli jakąś suterenę z maleńkimi okienkami. Wydało jej się, że słyszy kobiece głosy i stukot obcasów. W jednym z okienek mignęły białe buty na kolosalnych platformach, a za nimi drugie, żółte.</ab>
    </div>
    <div xml:id="txt_23-div" decls="#h_23-bibl">
     <ab n="p2231in2245of:IJP:ksiazki1:200-4-000000316" xml:id="txt_23.1-ab">Adam zgrzytnął zębami i wyciągnął prawo jazdy.</ab>
     <ab n="p2232in2246of:IJP:ksiazki1:200-4-000000316" xml:id="txt_23.2-ab">W nocy Mahir jęczał, na przemian tracił i odzyskiwał przytomność, w końcu zapadł w ciężki, kamienny sen. Wtedy i Ewa zdrzemnęła się, przytulona do Joli. Ocknęła się obolała, zmęczona, z niesmakiem w ustach i zerowym poczuciem miejsca i czasu.</ab>
    </div>
    <div xml:id="txt_24-div" decls="#h_24-bibl">
     <ab n="p913in927of:IJP:ksiazki1:200-4-000000316" xml:id="txt_24.1-ab">Było jeszcze po czwarte - jakaś wariatka zadzwoniła i stwierdziła, że zna denatkę. Skąd jej to przyszło do pokręconego łba? W dodatku wariatka należała do znienawidzonego gatunku hien prasowych i Paweł przez skórę czuł kłopoty.</ab>
     <ab n="p914in928of:IJP:ksiazki1:200-4-000000316" xml:id="txt_24.2-ab">Piąte było takie samo od paru dni. Obrzydliwa śliwa pod okiem. "Niech ja spotkam tego Mahira, czy jak mu tam..." - w Pawle znowu się zagotowało.</ab>
    </div>
   </body>
  </text>
 </TEI>
</teiCorpus>
