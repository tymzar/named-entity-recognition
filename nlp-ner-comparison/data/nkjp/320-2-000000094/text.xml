<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p770in778of:PWN:320-2-000094" xml:id="txt_1.1-ab">W bardzo niskiej temperaturze para wodna często przechodzi, pomijając stan płynny, w stan stały. Zjawisko to jest określane mianem sublimacji, a obiekty, na których dokonuje się przejście wody ze stanu gazowego w lód, noszą nazwę jąder sublimacji. W procesie sublimacji powstają kryształki lodu o bardzo małych rozmiarach i o różnorodnych kształtach.</ab>
    </div>
    <div xml:id="txt_2-div" decls="#h_2-bibl">
     <ab n="p901in909of:PWN:320-2-000094" xml:id="txt_2.1-ab">Obszar atmosfery o podwyższonym ciśnieniu położony pomiędzy dwoma obszarami o ciśnieniu niższym (na tym samym poziomie) nosi nazwę klina barycznego. Na mapie zaznacza się w postaci zespołu izobar w kształcie litery U.</ab>
     <ab n="p902in910of:PWN:320-2-000094" xml:id="txt_2.2-ab">Obszar pomiędzy dwoma niżami lub zatokami niskiego ciśnienia i dwoma wyżami lub klinami wysokiego ciśnienia ułożonymi na przemian (na krzyż) jest nazywany siodłem barycznym.</ab>
    </div>
    <div xml:id="txt_3-div" decls="#h_3-bibl">
     <ab n="p1144in1152of:PWN:320-2-000094" xml:id="txt_3.1-ab">Na kuli ziemskiej obszary charakteryzujące się tak ukształtowanymi warunkami pogodowymi występują w kilku miejscach. Szczególnie wyraźnie rezultaty wyżej zarysowanego oddziaływania mas powietrza są widoczne w strefach okołozwrotnikowych tam, gdzie w pobliżu wybrzeży przepływają zimne prądy morskie (np. Pustynia Namib - Prąd Benguelski, Pustynia Atakama - Prąd Peruwiański, Zachodnia Sahara - Prąd Kanaryjski).</ab>
    </div>
    <div xml:id="txt_4-div" decls="#h_4-bibl">
     <ab n="p959in967of:PWN:320-2-000094" xml:id="txt_4.1-ab">Od ogólnej, planetarnej cyrkulacji atmosfery należy odróżniać cyrkulacje o mniejszym zasięgu przestrzennym, które zazwyczaj nazywa się lokalnymi (wiatry lokalne), bowiem są wywołane czynnikami specyficznymi właściwymi dla niewielkich obszarów. Przykładem cyrkulacji lokalnej jest bryza morska, wiatry górskie i dolinne, fen, bora i wiele innych. Te cyrkulacje o niewielkim zasięgu przestrzennym nakładają się niekiedy na prądy powietrzne tworzące obraz cyrkulacji ogólnej atmosfery.</ab>
    </div>
    <div xml:id="txt_5-div" decls="#h_5-bibl">
     <ab n="p1331in1339of:PWN:320-2-000094" xml:id="txt_5.1-ab">Prognostyczne mapy pogody są opracowywane w centralnym biurze pogody danego kraju, bowiem ono dysponuje największą liczbą informacji o warunkach pogodowych panujących w chwili obecnej i w minionych kilku terminach obserwacyjnych nie tylko z obszaru całego kraju, ale również obszarów bardziej odległych.</ab>
    </div>
    <div xml:id="txt_6-div" decls="#h_6-bibl">
     <ab n="p1313in1321of:PWN:320-2-000094" xml:id="txt_6.1-ab">Powierzchnia frontowa oddziela dwie masy powietrza różniące się także temperaturą. Wyznaczanie przebiegu frontów ułatwia więc w pewnym stopniu również analiza temperatur powietrza na stacjach synoptycznych.</ab>
     <ab n="p1314in1322of:PWN:320-2-000094" xml:id="txt_6.2-ab">Miejsce położenia frontu stosunkowo bardzo dobrze wskazuje wielkość i rodzaj zachmurzenia oraz opady atmosferyczne. Rodzaje chmur, a także charakter opadów, są dobrymi wskazówkami przy identyfikacji aktualnego miejsca położenia i rodzaju frontu.</ab>
    </div>
    <div xml:id="txt_7-div" decls="#h_7-bibl">
     <ab n="p410in418of:PWN:320-2-000094" xml:id="txt_7.1-ab">Wzrost zainteresowania ozonem w atmosferze pojawił się głównie z obawy, że działalność gospodarcza człowieka może mieć wpływ na trwałość warstwy ozonu w atmosferze, może spowodować drastyczny spadek zawartości ozonu w powietrzu, a tym samym wpłynąć na wzrost szkodliwego dla żywych organizmów promieniowania nadfioletowego.</ab>
    </div>
    <div xml:id="txt_8-div" decls="#h_8-bibl">
     <ab n="p127in135of:PWN:320-2-000094" xml:id="txt_8.1-ab">Wyniki obserwacji meteorologicznych poprawnie zestawione i obliczone, po kontroli są udostępniane różnym użytkownikom, stanowią podstawę do dalszych opracowań dostarczających informacji o stosunkach pogodowych i klimatycznych w przekroju wieloletnim. Wyniki pomiarów i obserwacji meteorologicznych głównie są udostępniane w postaci systematycznie publikowanych różnego rodzaju roczników. Do najważniejszych należy Rocznik meteorologiczny oraz rocznik Opady atmosferyczne.</ab>
    </div>
    <div xml:id="txt_9-div" decls="#h_9-bibl">
     <ab n="p920in928of:PWN:320-2-000094" xml:id="txt_9.1-ab">Wiatr geostroficzny pojawia się tylko w sytuacji prostoliniowego układu izobar. Z takim ich układem w rzeczywistości spotykamy się bardzo rzadko, bowiem najczęściej formuje się krzywoliniowy układ izobar, gdzie przemieszczanie powietrza odbywa się pod wpływem działania nie dwóch, lecz trzech sił (sił: gradientu ciśnienia, Coriolisa i odśrodkowej). W takim przypadku cząsteczki powietrza poruszają się z jednostajną prędkością po ułożonych koncentrycznie torach kołowych. Powstający ruch powietrza określamy mianem wiatru gradientowego.</ab>
    </div>
    <div xml:id="txt_10-div" decls="#h_10-bibl">
     <ab n="p504in512of:PWN:320-2-000094" xml:id="txt_10.1-ab">Słońce jest głównym i praktycznie jedynym źródłem energii dla powierzchni Ziemi i jej atmosfery. Opierając się na wynikach badań spektroskopowych stwierdzono, że Słońce jest zbudowane głównie z wodoru i helu. Te dwa pierwiastki łącznie stanowią ponad 98% jego masy. Prócz nich występują w małych ilościach: tlen (0,8%), węgiel (0,4%), neon (0,2%), żelazo (0,1%), azot (0,1%) i inne.</ab>
    </div>
    <div xml:id="txt_11-div" decls="#h_11-bibl">
     <ab n="p66in74of:PWN:320-2-000094" xml:id="txt_11.1-ab">Znaczący wkład do rozwoju agroklimatologii w Polsce wnoszą prace Romualda Gumińskiego (1896-1952), autora m.in. podziału Polski na regiony agroklimatyczne, a także prace Mariana Molgi (1906-1980), autora wielokrotnie wznawianego podręcznika Meteorologia rolnicza. Wincenty Okołowicz (1906-1979) jest autorem pierwszego polskiego obszernego podręcznika z zakresu klimatologii ogólnej, licznych map klimatycznych Polski i świata, był długoletnim przedstawicielem Polski w Światowej Organizacji Meteorologicznej.</ab>
    </div>
    <div xml:id="txt_12-div" decls="#h_12-bibl">
     <ab n="p907in915of:PWN:320-2-000094" xml:id="txt_12.1-ab">Poziomy gradient ciśnienia jest wektorem skierowanym w stronę niższego ciśnienia wzdłuż linii normalnej do izobar. Zwrot tego wektora informuje o kierunku, w którym następuje największy spadek ciśnienia. Wielkość spadku ciśnienia jest wyrażana stosunkiem różnicy ciśnienia powietrza do umownej jednostki odległości równej 100 km. Niekiedy jeszcze funkcję umownej jednostki odległości pełni długość łuku południka odpowiadająca kątowi 10, która wynosi ok. 111,3 km.</ab>
    </div>
    <div xml:id="txt_13-div" decls="#h_13-bibl">
     <ab n="p379in387of:PWN:320-2-000094" xml:id="txt_13.1-ab">Grubości atmosfery nie można określić tak, jak głębokości oceanu lub grubości warstwy skał, ponieważ nie ma ona wyraźnej górnej granicy. Atmosfera Ziemi rzednie stopniowo wraz z wysokością, zlewając się ostatecznie z przestrzenią międzyplanetarną. Również właściwości fizyczne atmosfery Ziemi są wyraźnie inne od właściwości atmosfer planet sąsiadujących z Ziemią (tab. 3.1.1).</ab>
    </div>
    <div xml:id="txt_14-div" decls="#h_14-bibl">
     <ab n="p1349in1357of:PWN:320-2-000094" xml:id="txt_14.1-ab">Wykorzystując oznaki lokalne do prognozy pogody należy mieć na uwadze, że wnioskowanie na podstawie tylko jednej oznaki zazwyczaj okazuje się błędne, bowiem prawdopodobieństwo trafnej prognozy jest tym większe, im większa jest liczba oznak wskazujących na ten sam charakter zmian stanu pogody. Jest ponadto prawidłowością, że jeśli oznaki lokalne są wyraźne i zmieniają się szybko, to również zmiany pogody będą następować szybko, i odwrotnie.</ab>
    </div>
    <div xml:id="txt_15-div" decls="#h_15-bibl">
     <ab n="p832in840of:PWN:320-2-000094" xml:id="txt_15.1-ab">Pierwsze powstają podczas nasuwania się chłodnego powietrza nad cieplejsze podłoże, a chmury St i Sc powstają, gdy powietrze ciepłe zalega nad chłodnym podłożem. Wszystkie chmury wymienione wyżej są jednak również charakterystyczne dla procesów zachodzących na frontach meteorologicznych, a więc na powierzchni styku dwóch różnych mas powietrza.</ab>
    </div>
    <div xml:id="txt_16-div" decls="#h_16-bibl">
     <ab n="p196in204of:PWN:320-2-000094" xml:id="txt_16.1-ab">Pyranometr Janiszewskiego, znany po nazwą pyranometr uniwersalny M-80, działa na podobnej zasadzie, jak solarymetr Gorczyńskiego. Głównym elementem reagującym na natężenie promieniowania słonecznego jest termostos Molla, a wielkość tej reakcji wskazuje podłączony do niego galwanometr. Procedura pomiaru promieniowania całkowitego jest taka sama, jak solarymetrem. Pyranometr ten można również wykorzystać do pomiarów promieniowania rozproszonego, promieniowania odbitego oraz do pomiaru wielkości albeda.</ab>
    </div>
    <div xml:id="txt_17-div" decls="#h_17-bibl">
     <ab n="p948in956of:PWN:320-2-000094" xml:id="txt_17.1-ab">Mały pionowy gradient temperatury powietrza lub występująca inwersja termiczna hamuje rozwój ruchów turbulencyjnych w atmosferze. Z kolei mała stateczność atmosfery występująca podczas równowagi chwiejnej stwarza dogodne warunki do rozwoju silnej konwekcji termicznej i sprzyja pojawianiu się silnych porywów wiatru w przyziemnej warstwie troposfery.</ab>
    </div>
    <div xml:id="txt_18-div" decls="#h_18-bibl">
     <ab n="p137in145of:PWN:320-2-000094" xml:id="txt_18.1-ab">Wspomniane techniki umożliwiają dokładniejsze śledzenie burz i stref opadów atmosferycznych. W ramach światowego systemu służby pogody meteorologiczne systemy satelitarne stwarzają możliwości wykorzystania przy sporządzaniu prognoz pogody danych o stanie pogody na rozległych obszarach uzyskanych za pomocą obrazów satelitarnych (np. system METEOSAT).</ab>
    </div>
    <div xml:id="txt_19-div" decls="#h_19-bibl">
     <ab n="p771in779of:PWN:320-2-000094" xml:id="txt_19.1-ab">Z powyższych pierwotnych produktów kondensacji pary wodnej w postaci mikroskopijnych kropelek wody i kryształków lodu są zbudowane główne ich skupiska w atmosferze w formie mgieł i chmur. Mgły i chmury, mimo że mają wiele cech wspólnych, powstają z różnych przyczyn i mają odmienne zasięgi przestrzenne występowania.</ab>
    </div>
    <div xml:id="txt_20-div" decls="#h_20-bibl">
     <ab n="p1009in1017of:PWN:320-2-000094" xml:id="txt_20.1-ab">W miarę zbliżania się do osi równikowego pasa niskiego ciśnienia pasaty słabną i zanikają. Poziome przemieszczanie się powietrza jest osłabione, natomiast wyraźnie silniej zaznaczają się ruchy pionowe powietrza. Między wiatrami pasatowymi półkuli północnej i południowej występuje strefa przejściowa, która nosi nazwę międzyzwrotnikowej strefy zbieżności (MSZ) lub strefy konwergencji. Występowanie i położenie tej strefy w ciągu roku decyduje o głównych rysach cyrkulacji atmosfery w szerokościach międzyzwrotnikowych.</ab>
    </div>
    <div xml:id="txt_21-div" decls="#h_21-bibl">
     <ab n="p462in470of:PWN:320-2-000094" xml:id="txt_21.1-ab">Do najważniejszych obszarów jonosfery należą warstwy oznaczane zazwyczaj symbolami F1 i F2. Ich powstanie jest uwarunkowane oddziaływaniem promieniowania nadfioletowego Słońca o długości fal od 17 do ok. 170 nm. Koncentracja elektronów jest tu znacznie większa niż w pozostałych warstwach jonosfery. Najwięcej jest ich na wysokości ok. 300 km, gdzie przypada ponad 1 mln cząstek obdarzonych ładunkiem elektrycznym na 1 cm 3 .</ab>
    </div>
    <div xml:id="txt_22-div" decls="#h_22-bibl">
     <ab n="p830in838of:PWN:320-2-000094" xml:id="txt_22.1-ab">W wyniku nieadiabatycznego ochładzania najniższych warstw troposfery powstają, ogólnie biorąc, najniższe chmury warstwowe. Ochłodzenie może być rezultatem wymiany ciepła pomiędzy ciepłym powietrzem a chłodnym podłożem lub warstwą chłodniejszego powietrza na skutek promieniowania i przewodnictwa. Formowaniu się chmur warstwowych sprzyja turbulencyjne mieszanie powietrza zachodzące przy powierzchni Ziemi. Głównymi rodzajami chmur pojawiającymi się wskutek działania powyższych procesów są chmury niskie warstwowe (St) oraz sporadycznie kłębiasto-warstwowe (Sc).</ab>
    </div>
    <div xml:id="txt_23-div" decls="#h_23-bibl">
     <ab n="p1307in1315of:PWN:320-2-000094" xml:id="txt_23.1-ab">Mapa, na którą naniesiono za pomocą znaków umownych i cyfr informacje meteorologiczne, przedstawia miniony stan pogody, w praktyce sprzed co najmniej kilkudziesięciu minut. Same wyniki pomiarów i obserwacji meteorologicznych przeniesione z meldunku nie stanowią jeszcze przejrzystej informacji o stanie pogody mającej stanowić podstawę prognozy pogody na najbliższe godziny. Muszą one zostać uporządkowane, stać się bardziej czytelne w wyniku dokonania ich tzw. analizy synoptycznej.</ab>
    </div>
    <div xml:id="txt_24-div" decls="#h_24-bibl">
     <ab n="p785in793of:PWN:320-2-000094" xml:id="txt_24.1-ab">Bardzo często jesienią i zimą obserwujemy mgły zalegające nad otwartymi wodami (jeziorami, stawami, rzekami), a także w czasie lub po deszczu. Są to tzw. mgły parowania (lub mgły z parowania). Wywołane są parowaniem cieplejszej powierzchni wodnej i unoszeniem się pary wodnej oraz jej kondensacją w chłodniejszym powietrzu. Najliczniejsze mgły z parowania obserwuje się jesienią, a nad niezamarzającymi morzami zimą.</ab>
    </div>
    <div xml:id="txt_25-div" decls="#h_25-bibl">
     <ab n="p743in751of:PWN:320-2-000094" xml:id="txt_25.1-ab">Wyróżnia się parowanie potencjalne, czyli możliwe i parowanie rzeczywiste. Parowanie potencjalne to maksymalna ilość pary wodnej, jaka może zmieścić się w powietrzu nad określonym obszarem kuli ziemskiej. Parowanie rzeczywiste to faktyczna ilość wyparowanej wody na danym obszarze w określonych warunkach meteorologicznych.</ab>
    </div>
    <div xml:id="txt_26-div" decls="#h_26-bibl">
     <ab n="p1242in1250of:PWN:320-2-000094" xml:id="txt_26.1-ab">Z tendencją do przemieszczania się wyżów w niższe szerokości geograficzne jest związany napływ ciepłego powietrza w zachodniej części układu. W miarę rozwoju wyżu staje się on obszarem ciepłego powietrza na wszystkich poziomach, a więc wysoki wyż baryczny (bardzo dobrze rozbudowany) jest ciepłym obszarem troposfery.</ab>
    </div>
    <div xml:id="txt_27-div" decls="#h_27-bibl">
     <ab n="p1212in1220of:PWN:320-2-000094" xml:id="txt_27.1-ab">Powyższą koncepcję w latach późniejszych rozwinął zespół meteorologów norweskich. W latach 1918-1922 i w latach trzydziestych grupa meteorologów kierowana przez V.F. Bjerknesa (1862-1951) opracowała w miarę wszechstronnie koncepcję tworzenia się cyklonów na pograniczu różnie skierowanych prądów w masach powietrza o odmiennych cechach fizycznych. Matematyczne podstawy teorii falowej tworzenia się niżów barycznych V.F. Bjerknes wraz z H. Solbergiem opublikowali w 1933 r.</ab>
    </div>
    <div xml:id="txt_28-div" decls="#h_28-bibl">
     <ab n="p625in633of:PWN:320-2-000094" xml:id="txt_28.1-ab">Z porównania wielkości obu gradientów wynika, iż gradient suchoadiabatyczny jest większy. Pionowy gradient temperatury, który jest miarą zmiany temperatury na 100 m zmiany wysokości w konkretnej masie powietrza, a więc odpowiadający aktualnemu pionowemu rozkładowi temperatury powietrza, nazywa się faktycznym lub rzeczywistym gradientem temperatury.</ab>
    </div>
    <div xml:id="txt_29-div" decls="#h_29-bibl">
     <ab n="p1037in1045of:PWN:320-2-000094" xml:id="txt_29.1-ab">W rejonach okołobiegunowych obserwuje się kolejny stopniowy wzrost ciśnienia atmosferycznego. W tej strefie średnie gradienty ciśnienia są skierowane ku niskim szerokościom geograficznym. Przeważają więc wiatry ze sektora wschodniego. Szczególnie wyraźnie ten kierunek przemieszczania powietrza zaznacza się u wybrzeży Antarktydy. W rejonach okołobiegunowych na półkuli północnej, m.in. różnorodność podłoża sprawia, że tutaj notuje się większą zmienność kierunków i prędkości wiatru niż na półkuli południowej.</ab>
    </div>
    <div xml:id="txt_30-div" decls="#h_30-bibl">
     <ab n="p330in338of:PWN:320-2-000094" xml:id="txt_30.1-ab">Wiatr to poziomy ruch powietrza względem powierzchni Ziemi, spowodowany różnicą ciśnienia atmosferycznego. Określa się dwie jego cechy, prędkość i kierunek. Kierunek wiatru (skąd wieje) wyznacza się w stopniach miary kątowej według 16-stopniowej skali lub w rumbach, a jego prędkość w metrach na sekundę lub w kilometrach na godzinę (rys. 2.5.9.1).</ab>
    </div>
    <div xml:id="txt_31-div" decls="#h_31-bibl">
     <ab n="p402in410of:PWN:320-2-000094" xml:id="txt_31.1-ab">Dwutlenek węgla odznacza się zdolnością łatwego przepuszczania promieniowania krótkofalowego Słońca i zatrzymywania (pochłaniania w paśmie 13-17 «m) promieniowania długofalowego (podczerwonego) emitowanego przez powierzchnię Ziemi w kierunku przestrzeni kosmicznej. Znaczna koncentracja tego gazu w przyziemnej warstwie atmosfery sprzyja więc podwyższaniu temperatury powierzchni Ziemi.</ab>
    </div>
    <div xml:id="txt_32-div" decls="#h_32-bibl">
     <ab n="p985in993of:PWN:320-2-000094" xml:id="txt_32.1-ab">Ogólnie biorąc, główną cechą tych rozkładów ciśnienia jest strefowość, a więc występowanie równoleżnikowych stref podwyższonego i obniżonego ciśnienia, wynikająca z podobnego rozkładu temperatury powietrza oraz mechanizmu ogólnej cyrkulacji atmosfery powodującego koncentrację mas powietrza na jednych obszarach i ich jednoczesny odpływ w inne rejony kuli ziemskiej.</ab>
    </div>
    <div xml:id="txt_33-div" decls="#h_33-bibl">
     <ab n="p139in147of:PWN:320-2-000094" xml:id="txt_33.1-ab">Wreszcie obrazy satelitarne sporządzane w różnych zakresach widma promieniowania elektromagnetycznego umożliwiają badanie głównych cech cyrkulacji atmosfery i ich związku z procesami radiacji, w których wielkość zachmurzenia nieba jest wiodącym czynnikiem wpływającym na bilans energetyczny systemu Ziemia-atmosfera. Informacje uzyskane w ten sposób mają istotne znaczenie w badaniach klimatu Ziemi.</ab>
    </div>
   </body>
  </text>
 </TEI>
</teiCorpus>
