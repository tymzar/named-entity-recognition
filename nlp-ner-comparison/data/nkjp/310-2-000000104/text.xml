<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p384in397of:IJP:3i9:piwowarczykSlynni" xml:id="txt_1.1-ab">Kroniki nieustannych wojen Guiscarda zapełnione są opowieściami o fortelach, które obmyślał i osobiście wprowadzał w czyn. W początkach kariery, gdy był jeszcze nie znanym szerzej lokalnym watażką, nie wahał się przekradać w przebraniu wieśniaka do osad i miast mających być celem ataku. Ta skłonność do zbytecznego nadstawiania karku nie opuściła go i w późniejszych latach. Dowodem zdarzenie z początku siódmej dekady XI wieku.</ab>
    </div>
    <div xml:id="txt_2-div" decls="#h_2-bibl">
     <ab n="p669in682of:IJP:3i9:piwowarczykSlynni" xml:id="txt_2.1-ab">Czas spędzony przez Renalda na Bliskim Wschodzie podzielić można na dwa całkowicie różne okresy: przed i po szesnastoletniej muzułmańskiej niewoli. W pierwszym ambitny książę Antiochii łupił, mścił się i oszukiwał tak sprzymierzeńców jak wrogów, w drugim natchniony wiarą słoń Chrystusa uprzedzał ciosy, śmiało odpowiadał na prowokacje i broniąc się atakował najpotężniejszego z nieprzyjaciół stopniowo zaciskającego pętlę wokół państw krzyżowców.</ab>
    </div>
    <div xml:id="txt_3-div" decls="#h_3-bibl">
     <ab n="p377in390of:IJP:3i9:piwowarczykSlynni" xml:id="txt_3.1-ab">Guiscard umocnił pozycję lokalnego watażki żeniąc się z Abelardą, krewną normańskiego feudała z Apulii Gerarda de Buonalbergo (prawdopodobnie swojego kuzyna po kądzieli). Odtąd miał wspólnie z nim zdobywać Kalabrię, lecz oczywiście szybko się usamodzielnił. Najistotniejszą dla Roberta częścią małżeńskiej umowy był posag oblubienicy. Zamiast złota, klejnotów i posiadłości składał się on z 200 rycerzy!</ab>
    </div>
    <div xml:id="txt_4-div" decls="#h_4-bibl">
     <ab n="p658in671of:IJP:3i9:piwowarczykSlynni" xml:id="txt_4.1-ab">Zwycięstwo Saladyna było całkowite, armia Królestwa Jerozolimskiego została unicestwiona. Z pola walki uciekło około 3 tys. żołnierzy, wśród których było ledwie kilkudziesięciu rycerzy. Reszta poległa bądź dostała się do niewoli. Króla Gwidona pojmał Kurd Dirbas a zmęczony i załamany władca nie miał nawet dość sił, by na znak poddania przekazać mu w własny miecz. Sługa emira Ibrahima al-Mihraniego pojmał Renalda de Châtillon. Jeszcze tego samego dnia książę został zgładzony.</ab>
    </div>
    <div xml:id="txt_5-div" decls="#h_5-bibl">
     <ab n="p114in127of:IJP:3i9:piwowarczykSlynni" xml:id="txt_5.1-ab">Pieśń o Rolandzie była więc odbiciem pragnień oraz ideałów rycerstwa z przełomu XI i XII wieku. Wyobraźnię wszystkich ówczesnych chrześcijan, bez względu na ich przynależność stanową, pobudzały wówczas osiągnięcia i krwawe zmagania krzyżowców na Bliskim Wschodzie. Wpływ tych wydarzeń zdominował treść utworu. Wszechobecnego w Pieśni o Rolandzie ducha krucjaty ucieleśniają, oprócz tytułowego bohatera, Karol Wielki i arcybiskup Turpin, których słowa i czyny stanowią łatwo zrozumiałą, prostą wykładnię ideologii wojującego chrześcijaństwa.</ab>
    </div>
    <div xml:id="txt_6-div" decls="#h_6-bibl">
     <ab n="p249in262of:IJP:3i9:piwowarczykSlynni" xml:id="txt_6.1-ab">Sława, którą okrył się podczas wspomnianej wojny oraz zagarnięte w jej trakcie łupy ułatwiły młodemu Haraldowi zorganizowanie silnego oddziału, gotowego do dalekich wypraw. Zebrawszy grupę około 500 śmiałków skierował swe okręty z biegiem Dniepru, wpłynął na wody Morza Czarnego i dotarł do Konstantynopola zwanego przez Normanów Miklagard, czyli Wspaniały Gród, gdzie zaoferował swe usługi cesarzowi.</ab>
    </div>
    <div xml:id="txt_7-div" decls="#h_7-bibl">
     <ab n="p372in385of:IJP:3i9:piwowarczykSlynni" xml:id="txt_7.1-ab">Aby pozbyć się niespokojnego ducha z Apulii, Onufry wysłał Roberta do Kalabrii. Dał mu wolną rękę we wszystkich działaniach i na dobry początek nadał niewielki zamek Scribla w dolinie Crati. Wzniesiona na nadrzecznym pagórku warownia nie oferowała przybyszom niczego prócz dachu nad głową i względnej ochrony przed najazdem zaniepokojonych sąsiadów. Okolica była malaryczna i nie obfitowała w żywność, więc uczynienie z niej bazy ekspansji było naprawdę wielką sztuką.</ab>
    </div>
   </body>
  </text>
 </TEI>
</teiCorpus>
