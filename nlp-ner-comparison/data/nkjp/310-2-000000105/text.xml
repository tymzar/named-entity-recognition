<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p508in521of:IJP:3i9:tazbirDlugi" xml:id="txt_1.1-ab">W okresie zaborów rodzi się patriotyzm nie tylko martyrologiczny i bezinteresowny, ale i zewnętrznoroszczeniowy. Przez tyle wieków pomagaliśmy Zachodowi w charakterze przedmurza. Zwłaszcza zaś Francji, uniemożliwiając powstaniami z roku 1794 i 1830 stłumienie najpierw Wielkiej Rewolucji Francuskiej, a potem rewolucji lipcowej. Braliśmy udział w walkach o niepodległość Stanów Zjednoczonych Ameryki Południowej. Niechże więc teraz Paryż, Londyn i Waszyngton pomogą nam w powrocie na polityczną mapę Europy.</ab>
    </div>
    <div xml:id="txt_2-div" decls="#h_2-bibl">
     <ab n="p178in191of:IJP:3i9:tazbirDlugi" xml:id="txt_2.1-ab">Osobiście nigdy nie żałowałem, iż zostałem historykiem. Zajmowanie się przeszłością to wielka przygoda intelektualna, sprawiająca mnóstwo satysfakcji, zwłaszcza kiedy z całego morza oddzielnych wzmianek źródłowych wyłania się wreszcie obraz całości. Celują w tym mediewiści, toteż trudno się dziwić, że ich właśnie wywiad i kontrwywiad brytyjski najchętniej w czasie ostatniej wojny zatrudniał w roli współpracowników. Jak ognia wystrzegano się natomiast przyjmowania dziennikarzy, znanych ze skłonności do konfabulacji.</ab>
    </div>
    <div xml:id="txt_3-div" decls="#h_3-bibl">
     <ab n="p451in464of:IJP:3i9:tazbirDlugi" xml:id="txt_3.1-ab">W zabawny sposób opowiadał o tarapatach z korektą wybitny mediewista Kazimierz Tymieniecki. W jednym ze swoich rękopisów użył on terminu "interpolacja". W odbitce korektowej wydrukowano "interpelacja". Wychodząc z założenia, że bezpieczniej będzie zastosować wyraz rodzimy, profesor skreślił interpolację i na jej miejsce wpisał wtręt. Niewiele to pomogło, gdyż i to korektorzy przerobili i w rezultacie w ostatecznej postaci publikacji ukazał się w tym miejscu "wstręt" .</ab>
    </div>
    <div xml:id="txt_4-div" decls="#h_4-bibl">
     <ab n="p598in611of:IJP:3i9:tazbirDlugi" xml:id="txt_4.1-ab">Na próżno byśmy jednak poszukiwali tych utworów w różnego rodzaju bibliografiach, z Estreicherową na czele, jak również w Centralnym Katalogu Starych Druków, pieczołowicie uzupełnianym przez pracowników Biblioteki Narodowej, w której się ów katalog znajduje. Lwią część tych tytułów powołała do życia satyra doby oświecenia, lecz wymyśliła ją tak zręcznie i w zgodzie z potocznym obrazem czasów saskich, że ta znalazła wiarę w kolejnych pokoleniach przeciwników naiwnej dewocji.</ab>
    </div>
   </body>
  </text>
 </TEI>
</teiCorpus>
