<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p157in226of:PWN_3302000009" xml:id="txt_1.1-ab">W późniejszym okresie mojej pracy były sprowadzane do zoo legwany w różnym wieku. W kontaktach z nimi potwierdziły się nasze przypuszczenia, że im są starsze, a zatem i większe, tym łatwiej aklimatyzują się w warunkach sztucznych. Są bardziej rozważne i nie reagują tak gwałtownie jak bardzo młode osobniki.</ab>
    </div>
    <div xml:id="txt_2-div" decls="#h_2-bibl">
     <ab n="p317in436of:PWN_3302000009" xml:id="txt_2.1-ab">Na kontynencie afrykańskim dominują ssaki. Z papug małych i średnich spotyka się tam zaledwie dwadzieścia cztery gatunki. Są one znane hodowcom i mimo bardzo skromnego ubarwienia od dawna przywożone do Europy. Mają niewyszukane wymagania pokarmowe i co do pomieszczenia. Na ogół są długowieczne. Niektóre z nich - na przykład nierozłączki - bardzo dobrze rozmnażają się w domowych hodowlach.</ab>
    </div>
    <div xml:id="txt_3-div" decls="#h_3-bibl">
     <ab n="p69in86of:PWN_3302000009" xml:id="txt_3.1-ab">Ich miłośnicy tworzą specjalistyczne związki i stowarzyszenia, organizują wystawy i międzynarodowe konkursy. Potomstwo rybek, które otrzymają tam wysokie lokaty, osiąga nawet w dzisiejszych czasach bardzo wysokie ceny na rynkach światowych. Stale też wchodzą w modę nowe odmiany. Do niedawna w Stanach Zjednoczonych najpopularniejsza była złota rybka Old Black Joe z gatunku czarny welon. Żyła dwadzieścia lat i podobno umiała zmieniać barwę - z czarnej na czerwoną i błękitną.</ab>
    </div>
    <div xml:id="txt_4-div" decls="#h_4-bibl">
     <ab n="p243in345of:PWN_3302000009" xml:id="txt_4.1-ab">W XVI wieku rozśpiewane ptaszki trafiły na pogórze Harcu i tam, w miasteczku Andreasberg, wyhodowano uszlachetnioną ich odmianę - wyjątkowo uzdolnionych wokalistów. Okręg zyskał wielką sławę, a ptaki z tamtejszych hodowli rozprzestrzeniły się w świecie pod nazwą kanarków harceńskich. Kanarki wszelkich odmian są bardzo dobrymi śpiewakami, ale największe sukcesy odnoszą kojarzone i selekcjonowane pod tym właśnie kątem. Im głównie przypadają laury na światowych konkursach śpiewaczych.</ab>
    </div>
    <div xml:id="txt_5-div" decls="#h_5-bibl">
     <ab n="p30in39of:PWN_3302000009" xml:id="txt_5.1-ab">Rudy i wielki, i również perski kocur Mops przybył do nas później niż Kubala, a jego opiekunka przyniosła go wraz z długim rodowodem. Nie chciała zdradzić, dlaczego się z nim rozstaje. Przyczynę poznaliśmy bardzo szybko. Otóż Mopsa nie nauczono dbać o porządek. Brudzi wszędzie i nasze wysiłki, żeby zaakceptował "kocią toaletę", na razie pozostają daremne.</ab>
    </div>
    <div xml:id="txt_6-div" decls="#h_6-bibl">
     <ab n="p204in282of:PWN_3302000009" xml:id="txt_6.1-ab">Węże są zwierzętami mało poznanymi, niezwykłymi i fascynującymi. Rozumiem ludzi, którzy się ich boją, lecz patrzę z pobłażaniem na tych, którzy się ich brzydzą. A już wyłącznie śmiesznie wypadają osoby, które piszczą na sam widok węża i zakrywają sobie oczy. Niektórzy manifestacyjnie omijają budynek terrarium w zoo w przeświadczeniu, że nawet tylko patrząc na węże, umrą lub nabawią się ciężkiej choroby.</ab>
    </div>
    <div xml:id="txt_7-div" decls="#h_7-bibl">
     <ab n="p60in69of:PWN_3302000009" xml:id="txt_7.1-ab">Obecnie wśród nowości dla kotów pojawiło się w sprzedaży wiele rodzajów "drapaczek". Odpowiednio umocowane na ścianie czy przy listwie podłogowej, doskonale odgrywają swą rolę - problem niszczenia mebli znika. Jeżeli mamy w domu kilka kotów, dobrze będzie zadbać, żeby każdy miał swój przyrząd. Moje koty ostrzą na nich pazury nawet po kilka razy dziennie.</ab>
    </div>
    <div xml:id="txt_8-div" decls="#h_8-bibl">
     <ab n="p430in574of:PWN_3302000009" xml:id="txt_8.1-ab">Widziałam kiedyś dzieci, które wyniosły królika na podwórko i ofiarowały innym dzieciom. Można się tylko dziwić rodzicom, którzy z taką obojętnością traktują domowe w końcu zwierzęta, nie zwracają uwagi na ich cierpienia, a przede wszystkim na bezduszność w postępowaniu własnych dzieci. I jednym, i drugim było niewątpliwie wszystko jedno, w jakich warunkach znajdzie się królik i czy zostanie w nowym domu zaakceptowany.</ab>
    </div>
    <div xml:id="txt_9-div" decls="#h_9-bibl">
     <ab n="p97in132of:PWN_3302000009" xml:id="txt_9.1-ab">Ciąża u degu trwa trzy i pół tygodnia. Młode są od razu miniaturami rodziców. Przychodzą na świat pokryte sierścią, po kilku godzinach otwierają się im oczy i ruchliwe maluchy zaczynają baraszkować w najlepsze. Matka karmi je (musi mieć zawsze w tym okresie dodatkową wodę do picia) około trzech tygodni, ale już wcześniej małe jedzą też pokarm stały. Dorastają w wieku ośmiu miesięcy. W terrarium mogą żyć nawet do pięciu lat.</ab>
    </div>
    <div xml:id="txt_10-div" decls="#h_10-bibl">
     <ab n="p33in42of:PWN_3302000009" xml:id="txt_10.1-ab">Nasze koty mają swoje ulubione legowiska, ale do drzemki często wybierają sobie najdziwniejsze miejsca. Każde nowo przyniesione kartonowe pudło natychmiast któryś zajmuje. Lubią sadowić się na zamkniętym pojemniku na chleb, na frytkownicy, mimo że jest nieduża, a nawet czasem na pokrywce dużego garnka. Jeżeli zostawi się puste wiaderko, też może je zająć któryś kot. Nie mówię już o wciskaniu się do nie domkniętej szafy czy nie zatrzaśniętych szafek kuchennych.</ab>
    </div>
    <div xml:id="txt_11-div" decls="#h_11-bibl">
     <ab n="p94in129of:PWN_3302000009" xml:id="txt_11.1-ab">Są bardzo ładne, wesołe i przyjazne człowiekowi. Mają ciałka masywnie zbudowane, raczej krępe. Główkę zaokrągloną i duże uszy. Oczy ciemne i wyraziste. Ponieważ ich futerka są gęste, a kształty zaokrąglone, sprawiają wrażenie puszystych kłębuszków. Od strony grzbietowej koszatniczka jest szara, od brzusznej jasnoszara, czasem nawet biała.</ab>
    </div>
    <div xml:id="txt_12-div" decls="#h_12-bibl">
     <ab n="p339in465of:PWN_3302000009" xml:id="txt_12.1-ab">Żył u nas dwanaście lat, co uważamy za sukces hodowlany. W literaturze ocenia się długość życia gwarków na piętnaście, dwadzieścia lat - żyją więc stanowczo za krótko według swoich miłośników. Długość ich życia w środowisku naturalnym nie jest znana, a w sztucznym - zależy oczywiście od warunków, jakie się stworzy ptakowi. Ważne tu jest nie tylko odpowiednie i bardzo urozmaicone pożywienie, ale również jakość wody, którą ptak pije.</ab>
    </div>
    <div xml:id="txt_13-div" decls="#h_13-bibl">
     <ab n="p98in133of:PWN_3302000009" xml:id="txt_13.1-ab">W dobrych warunkach mnożą się bardzo szybko. Pamiętam z ogrodu zoologicznego w Wiedniu duże pomieszczenie koszatniczek. Było ich tyle, że trudno by wypatrzyć chociaż skrawek wolnego miejsca. Koledzy prosili nas, żebyśmy przynajmniej część tych zwierząt zabrali do naszego zoo. Właśnie to zagęszczenie chyba spowodowało, że w krótkim czasie koszatniczki w Wiedniu wyginęły. We wrocławskim zoo trzymamy je w kilku grupach.</ab>
    </div>
    <div xml:id="txt_14-div" decls="#h_14-bibl">
     <ab n="p351in477of:PWN_3302000009" xml:id="txt_14.1-ab">Przy dobrej, fachowej pielęgnacji można długo czerpać zadowolenie z kontaktów z tym interesującym i zabawnym ptakiem. Każdy okaz jest wielką ptasią indywidualnością. Na pewno gwarek może być wspaniałym towarzyszem osoby samotnej, która potrzebuje codziennej rozmowy i bliskiego z kimś obcowania.</ab>
    </div>
    <div xml:id="txt_15-div" decls="#h_15-bibl">
     <ab n="p424in568of:PWN_3302000009" xml:id="txt_15.1-ab">Zdrowe króliki są równie czyste jak koty i wiele czasu poświęcają czyszczeniu futerka. Dlatego nigdy się ich nie kąpie, bo mogą się przeziębić i zginąć. Poza tym królik ulega w kąpieli szokowi, który jest także niebezpieczny dla jego życia. Nie należy się przejmować, a tym bardziej przeszkadzać królikowi, gdy zjada własne odchody. Kał zawiera liczne substancje, które zostaną odpowiednio wykorzystane, gdy ponownie trafią do przewodu trawiennego.</ab>
    </div>
    <div xml:id="txt_16-div" decls="#h_16-bibl">
     <ab n="p320in439of:PWN_3302000009" xml:id="txt_16.1-ab">Wspomniane już tutaj nierozłączki - występują one w kilkunastu gatunkach - są obok papużek falistych najmniej kłopotliwymi ptakami w chowie domowym. W Polsce są popularne, szczególnie na Górnym Śląsku, i godne jeszcze większego rozpowszechnienia. Mają potrzeby zbliżone do wymagań papużek falistych. Źle znoszą samotność i nie powinno się ich trzymać pojedynczo.</ab>
    </div>
    <div xml:id="txt_17-div" decls="#h_17-bibl">
     <ab n="p362in497of:PWN_3302000009" xml:id="txt_17.1-ab">Oto jeszcze garść drobnych porad w sprawach, o których zdarza się zapominać.</ab>
     <ab n="p363in498of:PWN_3302000009" xml:id="txt_17.2-ab">Jeżeli z psem jedziemy samochodem, nie powinniśmy mu pozwalać na wystawianie głowy za okno. Narażenie rozgrzanego psa na przeciągi grozi poważnymi komplikacjami ze zdrowiem. Co jakiś czas powinno się robić postoje i wyjść z psem na mały spacer w cieniu. Pamiętajmy również, że pozostawienie psa w zamkniętym samochodzie podczas upałów, nawet na krótko, zagraża jego życiu.</ab>
    </div>
    <div xml:id="txt_18-div" decls="#h_18-bibl">
     <ab n="p271in379of:PWN_3302000009" xml:id="txt_18.1-ab">Barwne upierzenie większości gatunków papug zawsze wzbudzało zainteresowanie i podziw. Bliskie człowiekowi stały się zapewne nie tylko z tego powodu, ale również wskutek zdolności "mówienia", wyjątkowej wśród zwierząt. Sympatię do tych ptaków pogłębia fakt, że oswojone wykazują głębokie przywiązanie do opiekuna, a ponieważ są długowieczne - średnia papuga żyje około osiemdziesięciu lat - powstaje szansa trwałości wzajemnego przywiązania.</ab>
    </div>
    <div xml:id="txt_19-div" decls="#h_19-bibl">
     <ab n="p111in156of:PWN_3302000009" xml:id="txt_19.1-ab">Chcąc mieć w domu dwie szynszyle, trzeba ich szczególnie doglądać, ponieważ często wybuchają między nimi groźne bójki, nawet jeśli są to samczyk i samiczka. Z takiego starcia bardziej poszkodowany wychodzi samczyk. Zwierzęta trzeba rozdzielić i wyleczyć zranienia. Drobne można zasypać pabiamidem lub posmarować linomagiem, z poważniejszymi trzeba zgłosić się do lekarza. Łączenie szynszyli jest zawsze ryzykowne, bo jak inne gryzonie, one również mają krewki temperament i skore są do awantur.</ab>
    </div>
    <div xml:id="txt_20-div" decls="#h_20-bibl">
     <ab n="p174in252of:PWN_3302000009" xml:id="txt_20.1-ab">W prywatnych domach coraz częściej spotyka się przedziwne okazy fauny, których z całą pewnością nie można zaliczyć do typowych zwierząt domowych. Czasami taki zakup jest kaprysem chwili, a czasem bywa ekstrawagancką żywą pamiątką z dalekiej podróży. Wielu ludzi bowiem pragnie mieć w domu coś, co zaskoczy znajomych, może nawet przerazi. W takiej sytuacji z pewnością można liczyć na węże.</ab>
    </div>
    <div xml:id="txt_21-div" decls="#h_21-bibl">
     <ab n="p168in237of:PWN_3302000009" xml:id="txt_21.1-ab">Potrząsanie i kiwanie głowami to skomplikowany system ich porozumiewania się. Czasem szybko potrząsają wysoko uniesioną głową, a niekiedy wykonują tylko powolne, głębokie skłony. Bywa, że dwaj przeciwnicy nagle nieruchomieją, stojąc na wyprostowanych łapach, z nadętymi podgardlami, wpatrują się wzajemnie w siebie i gwałtownie kiwają głowami. W jakimś momencie któryś z nich się spłaszcza, podgardle mu wiotczeje, opuszcza normalnie głowę i powraca spokój.</ab>
    </div>
    <div xml:id="txt_22-div" decls="#h_22-bibl">
     <ab n="p301in411of:PWN_3302000009" xml:id="txt_22.1-ab">Wszystkie ptaki, także papużki, lubią się kąpać. Służy do tego oddzielne naczynko o chropowatym dnie, pozwalającym ptakowi w kąpieli pewnie stać na nóżkach. "Wanna" jest zazwyczaj niewielka i można ją zawiesić na miejsce otwartych drzwiczek klatki. Część ptaków kąpie się chętnie każdego dnia, inne robią to rzadziej. Po kąpieli woda musi być wymieniona i podana świeża, najlepiej letnia.</ab>
    </div>
   </body>
  </text>
 </TEI>
</teiCorpus>
