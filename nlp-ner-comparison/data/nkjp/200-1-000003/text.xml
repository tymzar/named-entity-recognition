<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p87in132of:IPIPAN_2001000003" xml:id="txt_1.1-ab">Sofia ze szpitala przeniosła się do narzeczonego, który co prawda mieszkał w dwudziestometrowym pokoju w mieszkaniu matki, ale nigdy jej nie uderzył, choć do miękkich facetów też nie należał. Klub przeniósł się do osiedlowych garaży pod blokami. Ich mieszkańcy do dzisiaj pamiętają wojnę z rozwydrzoną młodzieżą, wojnę o prawo do spokojnego snu, którą w końcu wygrały dla nich oddziały gestapowskiej policji. Wiele się jeszcze musiało wydarzyć, zanim to nastąpiło.</ab>
    </div>
    <div xml:id="txt_2-div" decls="#h_2-bibl">
     <ab n="p12in26of:IPIPAN_2001000003" xml:id="txt_2.1-ab">Zerknął na siedzącą z tyłu Sofię. Chyba schodziły z niego te ostatnie kreski. – Zawieźć cię do was? – spytał. Skinęła głową i gapiła się dalej przez okno. W końcu spytała: – O co ci chodziło z tym tam, na końcu, że ty nie oszukujesz, z narkotykami niby? – Julek zdrętwiał i wytłumaczył nieskładnie, że to taki żart, ale chyba nie przekonał dziewczyny.</ab>
    </div>
    <div xml:id="txt_3-div" decls="#h_3-bibl">
     <ab n="p186in276of:IPIPAN_2001000003" xml:id="txt_3.1-ab">Mówili sobie, że są jak kapłani, powracający do świątyń zagubionych w dżungli. Otwierali na nowo zbezczeszczone ołtarze dziecięcej wyobraźni, polerowali posągi emocji, zapalali kadzidła uczuć. Odmawiali mantry o potrzebie bezpieczeństwa, śpiewali gazale o poczuciu opuszczenia, czytali święte księgi zranionych chłopców i dziewczynek. Gubili się w dawno zapomnianych słowach, z trudem nazywali drgnienia serca. Wstydzili się, ale mówili, wspominali i wypominali. Płakali jak w tanich serialach.</ab>
    </div>
   </body>
  </text>
 </TEI>
</teiCorpus>
