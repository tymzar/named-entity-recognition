<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p4229in4241of:PWN_2002000027" xml:id="txt_1.1-ab">– Chodźcie, pokażemy wam przygotowane pułapki – odparł Wilmowski i ująwszy Tomka za rękę, ruszył pierwszy w głąb pastwiska. Tomek nie mógł powstrzymać okrzyku podziwu, ujrzawszy niezmierzone mrowie australijskich merynosów. Sprawiały one wrażenie wielkich kłębków wełny toczących się wśród trawy. Nawet zakrzywione rogi baranów niemal kryły się w gęstej, puszystej, jakby fryzowanej wełnie.</ab>
    </div>
    <div xml:id="txt_2-div" decls="#h_2-bibl">
     <ab n="p4435in4447of:PWN_2002000027" xml:id="txt_2.1-ab">Strzelecki cieszył się pięknem i bogactwem nowo odkrytej ziemi. Na cześć gubernatora Australii nazwał ją Gippslandem. Przekonany był, że stanie się ona w przyszłości najbogatszą częścią kontynentu. Nie pomylił się w swoich przewidywaniach. Naszkicował dokładną mapę Gippslandu, sporządził plan przyszłych robót melioracyjnych, po czym wędrując w górę rzeki La Trobe, dotarł do jej źródeł leżących w górach. </ab>
    </div>
    <div xml:id="txt_3-div" decls="#h_3-bibl">
     <ab n="p7380in7392of:PWN_2002000027" xml:id="txt_3.1-ab">Nazajutrz Tomek osiodłał pony i razem z Dingiem wyruszył do parowu. Bez przeszkód dotarł do zagradzającego drogę skalnego bloku, za którym znajdował się obóz poszukiwaczy złota. Przywiązał pony do drzewa, po czym wspiął się na skałę. Jednocześnie z Dingiem wychylił głowę, spoglądając ciekawie za załom parowu. O’Donellowie siedzieli przy ognisku. Smażyli ryby złowione w strumieniu. Tomek zsunął się ze skały i podbiegł do nich.</ab>
    </div>
    <div xml:id="txt_4-div" decls="#h_4-bibl">
     <ab n="p4660in4672of:PWN_2002000027" xml:id="txt_4.1-ab">Na nocleg zatrzymali się przy małej kępie drzew akacjowych. Naścinali suchej trawy, aby urządzić sobie miękkie posłania. Zjedli puszkę konserw i kilka sucharów, popijając herbatą, której zabrali po dwie pełne manierki dla każdego. Wierzchowcom wydzielili skąpe porcje wody ze skórzanego wora, po czym przywiązali je na noc do drzewka, wokół którego mogły skubać trawę.</ab>
    </div>
    <div xml:id="txt_5-div" decls="#h_5-bibl">
     <ab n="p3472in3484of:PWN_2002000027" xml:id="txt_5.1-ab">– Łowca musi być cierpliwy i przewidujący – tłumaczył mu ojciec. –Bądź pewny, że nie tracimy czasu na próżno. Podczas gdy my będziemy organizowali nagonkę, nasi towarzysze pozostawieni na farmie sporządzą skrzynie do przewozu zwierząt i zmontują wozy przywiezione w częściach na statku. Trzeba się odpowiednio przygotować. Transport zwierząt na „Aligatora’’ sprawi nam najwięcej trudności. </ab>
    </div>
    <div xml:id="txt_6-div" decls="#h_6-bibl">
     <ab n="p6332in6344of:PWN_2002000027" xml:id="txt_6.1-ab">– Pomieszkaj tylko tak jak my w ich pobliżu, a przestaniesz się nimi zachwycać. Żaden plon się w polu nie ostoi przed ich żarłocznością. Podobnie jak małpy, więcej zniszczą, niż zjedzą. Ponadto niektóre gatunki, na przykład kakadu, mają jakieś przedziwne zamiłowanie do niszczenia wszelkich przedmiotów. Czy wiesz, że przecinają one grube deski, cienką blachę, tłuką szkło i próbują nawet drążyć dziury w murze?</ab>
    </div>
    <div xml:id="txt_7-div" decls="#h_7-bibl">
     <ab n="p7880in7892of:PWN_2002000027" xml:id="txt_7.1-ab">Wieczór i następny dzień minęły nadzwyczaj szybko. Pani Bentley okazała się bardzo miłą i gościnną kobietą. Wypytywała rodaków o Warszawę, interesowała się przeżyciami Tomka w czasie wyprawy i nawet namawiała go usilnie, aby pozostał w Australii. Pożegnalny obiad był prawdziwą ucztą. Zaproszono na niego Toniego, który szczególną sympatią darzył Małą Głowę. Kiedy podróżnicy przygotowywali się już do powrotu na statek, Bentley ofiarował Tomkowi na pamiątkę prawdziwy bumerang, dzidę i tarczę.</ab>
    </div>
   </body>
  </text>
 </TEI>
</teiCorpus>
