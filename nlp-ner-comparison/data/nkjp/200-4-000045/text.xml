<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p726in760of:IJP:WAB:KowalewskiSwiatlo" xml:id="txt_1.1-ab">Wstydził się niesprzątanego, umeblowanego byle jak mieszkania, lecz spostrzegł z ulgą, że ona nie zwraca uwagi na bałagan i brud. Poprosił, żeby usiadła, poszedł zaparzyć herbaty. W kuchni przygotowywał wszystko, trzęsąc się z emocji i pośpiechu. Zrzucił na podłogę torbę z cukrem, nie mógł znaleźć dwóch jednakowych łyżeczek, wpadł we wściekłość, kiedy narosły latami osad nie chciał zejść ze ścianek imbryka.</ab>
    </div>
    <div xml:id="txt_2-div" decls="#h_2-bibl">
     <ab n="p347in359of:IJP:WAB:KowalewskiSwiatlo" xml:id="txt_2.1-ab">– Myślę tak samo jasno jak dwadzieścia, czterdzieści lat temu – mówiła dalej. – Śpię, zapominam, a potem budzę się, patrzę w lustro i dech mi zapiera z przerażenia. Prawie tracę przytomność, gdy widzę przed sobą to... truchło. Wolałabym umierać w przytułku, zmarnieć z pomieszania zmysłów, ze zdziecinnienia niż tak strasznie, tak świadomie cierpieć.</ab>
    </div>
    <div xml:id="txt_3-div" decls="#h_3-bibl">
     <ab n="p631in664of:IJP:WAB:KowalewskiSwiatlo" xml:id="txt_3.1-ab">Twarze przed nim demonstrowały skupienie i zasłuchanie. Rzędy zmarszczonych czół, napiętych policzków, skroni podpartych dłonią. Wiedział, że większość przyszła tu nie dla Nietzschego, Wagnera i Bizeta, ani nawet dla prelegenta Thomasa Manna, ale po to, żeby uczestniczyć w wielkim wydarzeniu. Błądził spojrzeniem ponad głowami i nagle o mało co nie urwał zdania w połowie wyrazu. Serce uderzyło gwałtownie.</ab>
    </div>
    <div xml:id="txt_4-div" decls="#h_4-bibl">
     <ab n="p645in678of:IJP:WAB:KowalewskiSwiatlo" xml:id="txt_4.1-ab">Nie czekał długo, po kilku minutach wybiegła, wyraźnie spłoszona. Zadrżał jak młokos na widok jej sprężystości i harmonii ruchów. Skulona, ze spuszczoną głową, zniknęła na schodach.</ab>
     <ab n="p646in679of:IJP:WAB:KowalewskiSwiatlo" xml:id="txt_4.2-ab">Wrócił do apartamentu. Czuł jeszcze w powietrzu jej obecność, czuł zapach, którego nie potrafił nazwać, zapach Virny, taki sam jak w Wenecji. Dotknął wilgotnego ręcznika w łazience, pogładził mięsistą połę szlafroka, powąchał mydło w cedrowej kasetce.</ab>
    </div>
   </body>
  </text>
 </TEI>
</teiCorpus>
