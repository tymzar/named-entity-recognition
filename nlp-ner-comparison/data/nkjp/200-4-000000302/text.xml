<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p840in929of:IJP:ksiazki1:200-4-000000302" xml:id="txt_1.1-ab">Cykady rozpoczęły wieczorne jam session. Piłkarz Bayernu fiknął kozła po strzeleniu gola. Frytki i mięso stały na stole. Izaura szukała w notesiku kodu pocztowego do szpitala, pomna tego, co mawiano w miasteczku o naczelniczce poczty: była to kobieta tak złośliwie zasadnicza, że potrafiła odesłać do nadawcy list, który nie miał kodu. Pan Marian, z czapeczką piwnej piany na nosie, wciąż gadał o sobie.</ab>
    </div>
    <div xml:id="txt_2-div" decls="#h_2-bibl">
     <ab n="p1214in1329of:IJP:ksiazki1:200-4-000000302" xml:id="txt_2.1-ab">Ciężki, kleisty lęk wypełnił jej serce. Po raz pierwszy z taką mocą uświadomiła sobie, że uczestniczy w wydarzeniach, które ją przerastają. Jakby weszła do ponurego filmu dla wyjątkowo perwersyjnych koneserów. Oglądała niedawno coś takiego na TVP Kultura. Ciągano jakiegoś nieszczęśnika po mrocznych pomieszczeniach, chcąc mu wytoczyć proces za czyny, których nie popełnił. Ambitne kino hiszpańskie, koprodukcja z Norwegią, brrr...</ab>
    </div>
    <div xml:id="txt_3-div" decls="#h_3-bibl">
     <ab n="p861in952of:IJP:ksiazki1:200-4-000000302" xml:id="txt_3.1-ab">Zbiegł do holu, który wyglądał dokładnie tak, jak według drogiego europejskiego projektanta powinien wyglądać hol mauretańskiego pałacu. Na ekranie japońskiego telewizora wyprodukowanego we Włoszech dwóch arabskich intelektualistów argumentowało po angielsku, że należy przeciwstawić się amerykańskiemu imperializmowi. Tak, świat stał się globalną wioską, tylko gdzie w tej wiosce można kupić baterie?!</ab>
    </div>
    <div xml:id="txt_4-div" decls="#h_4-bibl">
     <ab n="p1321in1455of:IJP:ksiazki1:200-4-000000302" xml:id="txt_4.1-ab">Generał Koprowski polecił nawet zbadanie Lewickiego wykrywaczem kłamstw, ale jedyne takie urządzenie pozostające na stanie Agencji akurat się popsuło. Można było, rzecz jasna, skorzystać z usług którejś z profesjonalnych prywatnych wywiadowni gospodarczych lub firm ochrony, lecz to wymagało zgody ministra, a ten się zaciął i stwierdził, że "on byłym esbekom zarobić nie da".</ab>
    </div>
    <div xml:id="txt_5-div" decls="#h_5-bibl">
     <ab n="p440in492of:IJP:ksiazki1:200-4-000000302" xml:id="txt_5.1-ab">Oprócz gotówki Lewicki podarował jej kartę płatniczą. Srebrną, więc z limitem, który nie przyprawiał o zawrót głowy, ale w zupełności wystarczał do zakupu tego wszystkiego, dzięki czemu, jak się wyraził darczyńca, Izaura miała zacząć wyglądać jak człowiek. Spełniła jego życzenie ochoczo i do ostatniej złotówki.</ab>
    </div>
    <div xml:id="txt_6-div" decls="#h_6-bibl">
     <ab n="p580in638of:IJP:ksiazki1:200-4-000000302" xml:id="txt_6.1-ab">Sala nabita była kobietami, na ogół młodymi i w średnim wieku, które poczynały sobie tu nadzwyczaj swobodnie. Panował nastrój ostatniej fazy wieczoru panieńskiego, gdy cała szarlotka już zjedzona, alkohol wypity, wszystkie skręty wypalone i jedyną rzeczą, która pozostaje do zrobienia, jest zawołanie facetów. Jeden ze stolików wołał więc: "Cyn-gle! Cyn-gle!" Kobietom odpowiadał uwodzicielsko nastrojony głos ukrytego w jakiejś dziupli wodzireja.</ab>
    </div>
    <div xml:id="txt_7-div" decls="#h_7-bibl">
     <ab n="p791in872of:IJP:ksiazki1:200-4-000000302" xml:id="txt_7.1-ab">Pakowali się dalej, nie reagując.</ab>
     <ab n="p792in873of:IJP:ksiazki1:200-4-000000302" xml:id="txt_7.2-ab">Tunezja. Mój Boże, już sama nazwa łaskotała jej wyobraźnię. Jak Kostaryka, Pernambuko, Madagaskar, Bora-Bora, nie mówiąc o Honolulu.</ab>
     <ab n="p793in874of:IJP:ksiazki1:200-4-000000302" xml:id="txt_7.3-ab">Starszy zastąpił im drogę. Jego oczy mówiły: "No jasne, popełniłem nietakt z tymi piętnastoma dolarami! Przepraszam. Umówmy się, że to był żart".</ab>
    </div>
    <div xml:id="txt_8-div" decls="#h_8-bibl">
     <ab n="p229in262of:IJP:ksiazki1:200-4-000000302" xml:id="txt_8.1-ab">Gdy ekspres w sekretariacie Borcza trudził się nad kawą dla gościa, asystentka kapitana bezskutecznie próbowała przywołać telefonicznie podporucznika Gromyka. W tym czasie pułkownik Karpowicz przyglądał się mężczyźnie na zdjęciu, które mu podsunięto. Facet kogoś mu przypominał, jakiegoś aktora, chyba z Ameryki.</ab>
    </div>
    <div xml:id="txt_9-div" decls="#h_9-bibl">
     <ab n="p18in34of:IJP:ksiazki1:200-4-000000302" xml:id="txt_9.1-ab">Lewicki... Lewicki... - szarpiąc się z opakowaniem strzykawki, próbowała przywołać w pamięci twarz chorego. - Aha, to ten stary, który nazwał mnie szympansicą!</ab>
     <ab n="p19in35of:IJP:ksiazki1:200-4-000000302" xml:id="txt_9.2-ab">Wkroczyła do sali niczym filmowy komisarz podczas nalotu na podejrzaną spelunę. Zamiast rewolweru i policyjnej odznaki trzymała w uniesionych dłoniach strzykawkę oraz gumowy kołek do gryzienia.</ab>
    </div>
    <div xml:id="txt_10-div" decls="#h_10-bibl">
     <ab n="p111in134of:IJP:ksiazki1:200-4-000000302" xml:id="txt_10.1-ab">Izaura przepuściła Lewickiego w drzwiach i złapała się na tym, że ocenia jego odciskający się pod szlafrokiem tyłek: był proporcjonalny, jak u nastolatka, i wyglądał na jędrny. Oj durna ty, durna - przywołała się do porządku i potruchtała do pokoju ordynatora.</ab>
    </div>
    <div xml:id="txt_11-div" decls="#h_11-bibl">
     <ab n="p1357in1492of:IJP:ksiazki1:200-4-000000302" xml:id="txt_11.1-ab">Kapitan przypomniał sobie zapaszek, jaki przez cały czas rozmowy zalatywał od demonicznego mecenasa. Nie była to woń kosztownej wody kolońskiej, nie była to woń cygar, nie była to woń siarki, więc czego zatem? Czyżby...? Ależ tak, kapitan nie miał już wątpliwości. "Diabeł" cuchnął barem mlecznym. Takim najtańszym, gdzie krupnik jest po dwa pięćdziesiąt, a w kącie nad kubkiem kakao grzeje się zbieracz złomu o poharatanych rękach i życiorysie.</ab>
    </div>
    <div xml:id="txt_12-div" decls="#h_12-bibl">
     <ab n="p27in43of:IJP:ksiazki1:200-4-000000302" xml:id="txt_12.1-ab">A tamten zalotnik od kina okazał się jednodniową jętką, choć nazwisko miał niezłe: Dębski.</ab>
     <ab n="p28in44of:IJP:ksiazki1:200-4-000000302" xml:id="txt_12.2-ab">Anakonda - postanowiła w myślach. Anakonda... Zacznę od dziś nazywać Lewickiego Anakondą. Zachichotała do własnych erotycznych skojarzeń. Mirosław Anakonda Lewicki... To jak pseudonim jakiegoś boksera albo zapaśnika. Władca ringu z wielkim łbem węża wytatuowanym na klacie. Uścisk, który zabija...</ab>
    </div>
    <div xml:id="txt_13-div" decls="#h_13-bibl">
     <ab n="p1401in1541of:IJP:ksiazki1:200-4-000000302" xml:id="txt_13.1-ab">Pieprzyć państwo, życie ważniejsze! Państwo nie zbiednieje, najwyżej złapie kilku szpiegów mniej. A zresztą, pewnie i tak zmarnowałoby te pieniądze. Kilka milionów złotych... Myśli kapitana poszybowały na moment do odległych Alp Julijskich i zawisły nad stylowym pensjonatem ze świerkowych bali.</ab>
    </div>
    <div xml:id="txt_14-div" decls="#h_14-bibl">
     <ab n="p64in84of:IJP:ksiazki1:200-4-000000302" xml:id="txt_14.1-ab">I mijają dwa dni, kiedy pozostali lokatorzy sali detoksykacyjnej widzą tylko biały owal na łóżku świeżego. I kroplówkę z przewodami znikającymi pod pościelą. Czasem owal zmieni pozycję, czasem zachrapie. Trzy razy dziennie pod kołdrę zajrzy ktoś z personelu medycznego, podetka kaczkę, wstawi basen.</ab>
    </div>
    <div xml:id="txt_15-div" decls="#h_15-bibl">
     <ab n="p1130in1237of:IJP:ksiazki1:200-4-000000302" xml:id="txt_15.1-ab">Już wiemy, do kogo należy niewidzialna ręka rynku! Ona należy do polskiego kontrwywiadu, który na warszawskiej giełdzie trzepie taką kasę, że można by nią nakarmić niejedno ministerstwo z wiecznie głodnymi przyległościami. Na dodatek nasi tajniacy zarabiają tak nieostrożnie, że o wszystkim dowiaduje się wygrzewający się na śródziemnomorskiej plaży przedstawiciel rosyjskiego wywiadu.</ab>
    </div>
    <div xml:id="txt_16-div" decls="#h_16-bibl">
     <ab n="p567in625of:IJP:ksiazki1:200-4-000000302" xml:id="txt_16.1-ab">A potem kremowy mercedes z firmy taksówkarskiej zawiózł je na obrzeża miasta, gdzie za palisadą reklam rozciągała się potężna kolonia sklepów i gdzie naprawdę nie miało się czasu na rozterki, chyba że dotyczyły one fasonu buta.</ab>
     <ab n="p568in626of:IJP:ksiazki1:200-4-000000302" xml:id="txt_16.2-ab">Zanim wsiadły do taksówki, Izaura podniosła z chodnika dwuzłotówkę i obejrzała ją pod słońce niczym cenny okaz robaka.</ab>
    </div>
    <div xml:id="txt_17-div" decls="#h_17-bibl">
     <ab n="p160in188of:IJP:ksiazki1:200-4-000000302" xml:id="txt_17.1-ab">Przed rotundą Panoramy miała wrażenie, że dostrzegła jednego z pacjentów ośrodka, niepozornego człowieczka o ptasiej twarzy i kruczoczarnych włosach, które wyglądały na farbowane. Wydało jej się to dziwne, choć teoretycznie było możliwe. Mężczyzna zniknął jednak w kolejce i przestała o nim myśleć.</ab>
    </div>
    <div xml:id="txt_18-div" decls="#h_18-bibl">
     <ab n="p343in385of:IJP:ksiazki1:200-4-000000302" xml:id="txt_18.1-ab">Z lektury wybił ją klakson. Drogie auta nawet jak trąbią, to ucho odczuwa pieszczotę. Zarzuciła na ramię podrobionego adidasa, w dłonie ujęła kiść toreb i pomagając sobie nogą, zatrzasnęła drzwi służbowego mieszkania. Lewicki wystartował spod lexusa, aby pomóc jej nieść bagaże.</ab>
     <ab n="p344in386of:IJP:ksiazki1:200-4-000000302" xml:id="txt_18.2-ab">W drodze gadał za nich wesołek z radia, bo co mieli sobie ważnego do powiedzenia, powiedzieli w nocy. Okazało się jednak, że nie wszystko, bo Lewicki w końcu przemówił.</ab>
    </div>
    <div xml:id="txt_19-div" decls="#h_19-bibl">
     <ab n="p1272in1400of:IJP:ksiazki1:200-4-000000302" xml:id="txt_19.1-ab">To aresztowanie miało miejsce cztery miesiące temu i od tamtej pory nie dostałam od Niego znaku. Szukałam, oczywiście, że szukałam. Zgłosiłam na policję, w prokuraturze, w Agencji Bezpieczeństwa czy jak tam się teraz nazywa ten UOP, w redakcji gazety. Ale bez rezultatu, wszędzie mnie zbywano i traktowano jak wariatkę, jakbym sobie to wszystko zmyśliła.</ab>
    </div>
    <div xml:id="txt_20-div" decls="#h_20-bibl">
     <ab n="p448in500of:IJP:ksiazki1:200-4-000000302" xml:id="txt_20.1-ab">A może to któraś z jego byłych kobiet?! Żona? Kochanka? Może mieszkała tu przed nią? Godzinami wylegiwała się w łazienkowym sarkofagu? Siadała z poranną kawą przy tym samym oknie, przy którym siada teraz ona? Może to ta kobieta, po której w mieszkaniu nie został żaden ślad, choć Izaura tak pilnie próbowała go wytropić?</ab>
    </div>
   </body>
  </text>
 </TEI>
</teiCorpus>
