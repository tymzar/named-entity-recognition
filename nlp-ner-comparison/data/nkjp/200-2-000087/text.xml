<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p2in9of:PWN_2002000087" xml:id="txt_1.1-ab">Maszyna kołowała na pas startowy. Kiedy oderwała się od ziemi, widać było oddalające się brunatne, nagie pola, wkrótce utopione w szarej mgle, która w chwilę potem, z góry, przybrała wygląd dywanu utkanego z brudnej waty. Rozejrzała się po kabinie. Zaledwie połowa miejsc była zajęta. Również fotel obok niej pozostał pusty. Położyła na nim torebkę, odetchnęła głęboko i przymknęła oczy.</ab>
    </div>
    <div xml:id="txt_2-div" decls="#h_2-bibl">
     <ab n="p581in665of:PWN_2002000087" xml:id="txt_2.1-ab">Rozmowa schodzi na miłośnika i znawcę Hellady Lawrence'a Durella, a potem na Henry Millera, który, choć Amerykanin niemieckiego pochodzenia, wykazał podatność na bakcyla Grecji jak rasowy mieszkaniec Albionu. Mary jest zdania, że wszystkie wypowiedzi ludzi Zachodu dotykają helleńskiego fenomenu tylko powierzchownie. Są bardziej projekcją intelektualistów, zafascynowanych kolebką europejskiej cywilizacji niż rzeczywistym obrazem kraju.</ab>
    </div>
    <div xml:id="txt_3-div" decls="#h_3-bibl">
     <ab n="p1843in2126of:PWN_2002000087" xml:id="txt_3.1-ab">Po powrocie do Pafos wstępują do "Extasy", gdzie tym razem mimo buchającej jak zawsze aż na ulicę hałaśliwej muzyki panuje inna atmosfera. Miejscowi, stojąc przy barze, zerkają co chwilę na ekran telewizora w oczekiwaniu wieczornego dziennika. Turystami siedzącymi przy stolikach zdaje się nie interesować nawet Manolis. Tylko angielska nauczycielka jak co wieczór z niewzruszonym spokojem popija w kącie swą brandy sour.</ab>
    </div>
    <div xml:id="txt_4-div" decls="#h_4-bibl">
     <ab n="p730in833of:PWN_2002000087" xml:id="txt_4.1-ab">- Ale ofiara może być dobrowolna - nie daje za wygraną młodsza. - I właśnie w tym jest sens. Przynajmniej w tym - jeśli nie ma innej drogi.</ab>
     <ab n="p731in834of:PWN_2002000087" xml:id="txt_4.2-ab">Lilith milczy, po czym pyta szyderczo:</ab>
     <ab n="p732in835of:PWN_2002000087" xml:id="txt_4.3-ab">- Sens? W takim razie dlaczego w imieniu Ukrzyżowanego popełniono co najmniej tyle samo zbrodni, co przed jego przyjściem?</ab>
    </div>
    <div xml:id="txt_5-div" decls="#h_5-bibl">
     <ab n="p1939in2241of:PWN_2002000087" xml:id="txt_5.1-ab">- Myślałam, że przynajmniej tego się domyślisz, erudytko oczytana w Herodocie! Kapłance Bogini w Pedasos z a w s z e wyrastała broda, ilekroć mieszkańcom miasta groziło niebezpieczeństwo! - Wyjmuje zza ucha ołówek do brwi i rysuje siostrze na czole trzecie oko. Ona - wskazuje na Anę - winna mieć oko na dłoni, co oznaczało widzenie przez dotyk.</ab>
    </div>
    <div xml:id="txt_6-div" decls="#h_6-bibl">
     <ab n="p1292in1490of:PWN_2002000087" xml:id="txt_6.1-ab">- To naprawdę przypominało atrakcje w wesołym miasteczku...</ab>
     <ab n="p1293in1491of:PWN_2002000087" xml:id="txt_6.2-ab">- It was a strong one. Fortunately very short.</ab>
     <ab n="p1294in1492of:PWN_2002000087" xml:id="txt_6.3-ab">- But tell me, please - nie może opanować ciekawości - dlaczego, na miłość boską, przede wszystkim otwarłeś drzwi?!</ab>
     <ab n="p1295in1493of:PWN_2002000087" xml:id="txt_6.4-ab">Spogląda na nią z pobłażliwą wyższością człowieka mającego zakodowane w genach odruchy przodków, którzy tylko dzięki przytomności umysłu w podobnych sytuacjach ocalali życie.</ab>
    </div>
    <div xml:id="txt_7-div" decls="#h_7-bibl">
     <ab n="p371in437of:PWN_2002000087" xml:id="txt_7.1-ab">Tymczasem on, nie pytany, zaczyna opowiadać. Zelektryzowana słowem "komunista", Anna z coraz większym napięciem słucha spokojnej relacji. Jest to opowieść o chłopcu, który, mając niespełna szesnaście lat, wstąpił do nielegalnej partii. Jego ojciec, lekarz onkolog, należał do komunistycznej inteligencji, która po wojnie domowej i upadku ELAS - jeśli udało jej się uniknąć plutonu egzekucyjnego czy obozów reedukacyjnych - rozproszyła się na emigracji, głównie w Europie Wschodniej.</ab>
    </div>
    <div xml:id="txt_8-div" decls="#h_8-bibl">
     <ab n="p1513in1746of:PWN_2002000087" xml:id="txt_8.1-ab">Lilith podrywa się jak dźgnięta szydłem.</ab>
     <ab n="p1514in1747of:PWN_2002000087" xml:id="txt_8.2-ab">- Tylko mi nie wyjeżdżaj z animą! Wypraszam sobie takie porównania. Może jeszcze i ten, jak mu tam... animus, co?!</ab>
     <ab n="p1515in1748of:PWN_2002000087" xml:id="txt_8.3-ab">- No, co to, to nie! - kręci głową siostrunia. - Jako animus byłabyś typowym przykładem opętania!</ab>
    </div>
    <div xml:id="txt_9-div" decls="#h_9-bibl">
     <ab n="p1302in1503of:PWN_2002000087" xml:id="txt_9.1-ab">Odrzuciwszy koc i prześcieradło, Stelios przez chwilę przygląda się Annie ze zmarszczonymi brwiami, jakby zastanawiając się nad czymś, po czym siada na brzegu łóżka i zabiera się do dekorowania jej plasterkami ogórka i jajka na twardo.</ab>
     <ab n="p1303in1504of:PWN_2002000087" xml:id="txt_9.2-ab">- Cosa fai, pazzo?! (Ogórki są podobno dobre na cerę - ale czy akurat w t y m miejscu?)</ab>
    </div>
   </body>
  </text>
 </TEI>
</teiCorpus>
