<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p2176in2759of:IPIPAN_2001000029" xml:id="txt_1.1-ab">To nie tylko o to chodziło, że Artur czuł się zaniepokojony snem, w którym strach stawał się cuchnącym drewnem. Drewnem unieruchamiającym kończyny, ugniatającym klatkę piersiową. Odbierającym dech, zatykającym gardło, aż w końcu stającym się gardłem. Krtanią suchą od trocin. Drewno ciągnęło w tył, do upadku, aż do leżenia na wznak – wiecznego leżenia z rozrzuconymi rękami. Rękami wyrosłymi z drewniejącego, choć nie do końca zdrewniałego ciała.</ab>
    </div>
    <div xml:id="txt_2-div" decls="#h_2-bibl">
     <ab n="p1500in1897of:IPIPAN_2001000029" xml:id="txt_2.1-ab">Wyruszył w głąb mieszkania. W dużym pokoju znów przypomniał sobie o Wandzi. Była tutaj jeszcze kilkanaście, a może nawet kilka godzin temu. Kilka? Miałaby tu siedzieć do nocy? Po co?</ab>
     <ab n="p1501in1898of:IPIPAN_2001000029" xml:id="txt_2.2-ab">Kartka na stole leżała nie całkiem tam, gdzie ją zostawił. To Wandzia musiała brać kartkę w dłonie. W swoje miękkie, wilgotne paluszki. Musiała się przestraszyć. Czy oni bali się takich rzeczy?</ab>
    </div>
    <div xml:id="txt_3-div" decls="#h_3-bibl">
     <ab n="p2019in2548of:IPIPAN_2001000029" xml:id="txt_3.1-ab">Przez kolejne szeroko otwarte drzwi widział dziewczynę już od progu. Leżała na wersalce z nosem wtulonym we włochatą poduszeczkę. Nogi zgięte w kolanach wspierała o parapet pod otwartym na oścież oknem. Miała na sobie skąpy lniany kostium kąpielowy, ten sam, który nosiła na działce Wagnerowicza. Była zawsze taka posłuszna. Może dlatego miał przez kilkanaście sekund dziką pokusę, aby wyciągnąć pasek ze spodni i dla postrachu potrząsnąć nad nią.</ab>
    </div>
    <div xml:id="txt_4-div" decls="#h_4-bibl">
     <ab n="p2740in3428of:IPIPAN_2001000029" xml:id="txt_4.1-ab">Siedział po turecku na skraju futra, oparty o tapczan obok plecaka Artura. Wpuszczał do własnej głowy bezład, podobny temu, jaki zastał w pokoju. W końcu poddał mu się zupełnie.</ab>
     <ab n="p2741in3429of:IPIPAN_2001000029" xml:id="txt_4.2-ab">Od podłogi oderwał go dopiero dzwonek telefonu. Chaos rozproszył się, ustąpił miejsca obłej czerwonej słuchawce. Przytknął ją machinalnie do ucha. Nie usłyszał niczego poza niejasnym poszumem.</ab>
    </div>
    <div xml:id="txt_5-div" decls="#h_5-bibl">
     <ab n="p895in1164of:IPIPAN_2001000029" xml:id="txt_5.1-ab">To była rockerska kurtka, jedna z tych, jakie nosili jeszcze czasem młodzi ludzie, z gąszczem pionowych, poziomych i ukośnych suwaków, kieszeni. O wiele za obszerna dla chuchra, sięgała mu do połowy ud. Rękawy pożerały prawie całe dłonie. I było coś jeszcze dziwniejszego od kurtki, naciągniętej na pochyłe ramiona straszydła niczym cudza, źle dopasowana skóra. Mimo gęstniejącego mroku, starowina nosił przeciwsłoneczne okulary. Różowa latarnia prześwitująca od ulicy pobłyskiwała raz za razem w szkłach wielkich jak samochodowe lusterka.</ab>
    </div>
    <div xml:id="txt_6-div" decls="#h_6-bibl">
     <ab n="p1960in2474of:IPIPAN_2001000029" xml:id="txt_6.1-ab">Adrian Zabawski pojął, czym może być koszmar, kiedy o czwartej rano wpuszczał do swojego mieszkania Jana Pomstyla, a z nim spłakaną Hankę. Policjant obejmował dziewczynę ciężkawym ramieniem, a ona na to pozwalała. Ale w kilkanaście minut później ta sama dziewczyna cisnęła w Adriana żółtą puszką po piwie tatra i zmusiła krzykami, aby się wycofał ze swojego ulubionego pokoju.</ab>
    </div>
    <div xml:id="txt_7-div" decls="#h_7-bibl">
     <ab n="p517in703of:IPIPAN_2001000029" xml:id="txt_7.1-ab">Nie była do końca pewna, czy nie chce jej wyprowadzić w pole, podpuścić, zagubić w mieście. Taki miał uśmiech, jakby się zmówił z samym Dębczakiem. “Damy nauczkę tej pannie. Tak, moja panno”.</ab>
     <ab n="p518in704of:IPIPAN_2001000029" xml:id="txt_7.2-ab">Wychodząc z mieszkania numer cztery, powstrzymywała się do ostatniej chwili, by nie pójść do sąsiada, zameldować się, zeznać, że wróci później niż zwykle.</ab>
    </div>
    <div xml:id="txt_8-div" decls="#h_8-bibl">
     <ab n="p1542in1952of:IPIPAN_2001000029" xml:id="txt_8.1-ab">One, jak również mężczyzna. Ukryty jakieś dziesięć metrów od leśnej drożyny, trwał tak konsekwentnie w uporczywym czekaniu, że patrząc z drogi, można go było pomylić z burawym pniakiem.</ab>
     <ab n="p1543in1953of:IPIPAN_2001000029" xml:id="txt_8.2-ab">Szust! trzask! – ktoś wyrwał się z krzaków po przeciwnej stronie dróżki. Był to niewielki staruszek, nagi do pasa, w zielonkawych spodniach. Miał mały plecaczek, a przed sobą dźwigał wypchany szary worek. Nazywano go Leśnym Człowiekiem.</ab>
    </div>
    <div xml:id="txt_9-div" decls="#h_9-bibl">
     <ab n="p680in905of:IPIPAN_2001000029" xml:id="txt_9.1-ab">Zęby miał ciągle w porządku, ale plecy bolały go czasami i w nocy nawiedzały ataki bezsenności. Zostawało po nich następnego dnia takie nieco dziwne uczucie mdłości, jakby kaca. Tamtego dnia użył w dodatku niecelnego argumentu i wiedział o tym. Użył go z irytacji, więc pewnie się starzał. Takie jak ona zawsze to wiedziały. To po to była tak naprawdę ta cała dyskusja.</ab>
    </div>
    <div xml:id="txt_10-div" decls="#h_10-bibl">
     <ab n="p757in999of:IPIPAN_2001000029" xml:id="txt_10.1-ab">Nie ciesz się, pieprznięty dziadu! I tak ubawiliśmy się nieźle. Jak już przestałeś piłować mordę, jak sobie poszedłeś ze swoimi groźbami, my ruszyliśmy w miasto. Ludziom na przystankach podsuwaliśmy półmiski z sałatką, którą zrobiła Mariola, bratowa Waldka. Klaskali, śmiali się, nawet tacy starzy jak ty to robili. A ciebie tak pieprzyliśmy. Och, jak cię strasznie nie cierpieliśmy.</ab>
    </div>
    <div xml:id="txt_11-div" decls="#h_11-bibl">
     <ab n="p1467in1854of:IPIPAN_2001000029" xml:id="txt_11.1-ab">Wiem co – mogła mu odpowiedzieć. – Ta lampa. Ten portret. Ten pokój... Wszystko, na co gapili się teraz w przesadnym blasku wieczornego słońca. Wszystko, co gapiło się na nich. “W domu nie zdarzyło się nic, co mogłoby mnie przestraszyć...” Milczała...</ab>
    </div>
    <div xml:id="txt_12-div" decls="#h_12-bibl">
     <ab n="p445in603of:IPIPAN_2001000029" xml:id="txt_12.1-ab">Jego matka mogła być teraz w pustym mieszkaniu na trzecim piętrze. Mogło jej też tam nie być.</ab>
     <ab n="p446in604of:IPIPAN_2001000029" xml:id="txt_12.2-ab">Jeszcze trzy miesiące temu chłopak mieszkał nie tutaj ze starszą od siebie kobietą, którą poznał jako własną korepetytorkę, kiedy był w czwartej klasie liceum. Natychmiast po odejściu od niej zajął się Kasią Baligą. To jest raczej zajął się nią, zanim jeszcze odszedł od tamtej. A kiedy odszedł, znowu zamieszkał tutaj.</ab>
    </div>
   </body>
  </text>
 </TEI>
</teiCorpus>
