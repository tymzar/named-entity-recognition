<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p44in83of:IPIPAN_3301000001" xml:id="txt_1.1-ab">Ważnym momentem w przebudzeniu seksualnym są pierwsze fizjologiczne znaki dojrzałości seksualnej: menstruacja u dziewcząt, polucje u chłopców. Dostrzeżenie tych reakcji seksualnych bez przygotowania, zwłaszcza w wychowaniu represyjnym i lękowym, może być dla młodego człowieka pewnym szokiem. Jeden z uczestników ankiety wspomina: „Moja siostra, z którą rodzice nie rozmawiali na temat dojrzewania seksualnego, wchodząc w ten okres była bardzo zalękniona. Prosiła mnie: pomóż mi, bo coś złego się ze mną dzieje”.</ab>
    </div>
    <div xml:id="txt_2-div" decls="#h_2-bibl">
     <ab n="p346in571of:IPIPAN_3301000001" xml:id="txt_2.1-ab">Zawsze wielką łaską jest, jeżeli młodzi małżonkowie mogą powiedzieć sobie poprzez pierwsze współżycie seksualne, które jest jednocześnie ich wzajemną inicjacją seksualną: „Jesteś kimś jedynym w moim życiu i pragnę, abyś nim pozostał”. Inicjacja seksualna staje się wówczas niezwykłym darem, jaki mogą sobie ofiarować młodzi ludzie.</ab>
    </div>
    <div xml:id="txt_3-div" decls="#h_3-bibl">
     <ab n="p141in240of:IPIPAN_3301000001" xml:id="txt_3.1-ab">Dzieci są szalenie bystrymi obserwatorami i łatwo zauważą każdą niespójność w zachowaniu rodziców. Z jednej strony rodzice mogą czuć się zakłopotani najprostszymi pytaniami seksualnymi dzieci, które nierzadko pomijają i lekceważą. Z drugiej jednak strony ci sami rodzice mogą zdradzać jakąś chorą ciekawość seksualną opowiadaniem „słonych kawałów”, pokątnym korzystaniem z pornografii, oglądaniem filmów erotyzujących.</ab>
    </div>
    <div xml:id="txt_4-div" decls="#h_4-bibl">
     <ab n="p545in881of:IPIPAN_3301000001" xml:id="txt_4.1-ab">W każdym człowieku istnieje pewna naturalna wstydliwość w dziedzinie seksualnej. Wstydliwość ta jest ochroną tego, co w seksualności jest głęboko intymne i osobiste. Fenomen wstydliwości broni ludzką seksualność przed „łatwym dostępem” do niej „niepożądanych osób”. Wstydliwość ukazuje, iż seksualność ludzka jest „miejscem strzeżonym”. Stąd łamanie wstydliwości człowieka jest zawsze bardzo poważnym naruszaniem ludzkiej godności. Każdy ma prawo do własnej intymności seksualnej.</ab>
    </div>
    <div xml:id="txt_5-div" decls="#h_5-bibl">
     <ab n="p133in232of:IPIPAN_3301000001" xml:id="txt_5.1-ab">Aby móc właściwie rozmawiać z dziećmi o ludzkiej płciowości, trzeba by im stworzyć odpowiedni klimat szczerości, zaufania i naturalnego spojrzenia na wszystkie życiowe sprawy. W takiej atmosferze dziecko będzie spontanicznie pytać o wszystko, co je interesuje, także o sprawy seksualne. Jeżeli dziecko pytając o sprawy seksualne spotkałoby się ze zdziwieniem rodzica, czy tym bardziej z choćby delikatnym skarceniem, wtedy oczywiście kolejny raz takiego „niestosownego pytania” już nie zada.</ab>
    </div>
    <div xml:id="txt_6-div" decls="#h_6-bibl">
     <ab n="p67in118of:IPIPAN_3301000001" xml:id="txt_6.1-ab">Szczególnie boleśnie przeżywa młody człowiek takie zachowania rodziców, w których jest on upokarzany przez wyśmianie lub ironię. Jest to najokrutniejsza broń, jakiej można użyć wobec nastolatków, ponieważ uderza ona w poczucie własnej wartości i godności osobistej. Takie zachowanie rodziców staje się dużą przeszkodą w nawiązywaniu dojrzałych relacji zarówno z płcią przeciwną jak i zrówieśnikami tej samej płci. Lęk przed ośmieszeniem i poniżeniem będzie bowiem hamował otwieranie się na innych.</ab>
    </div>
    <div xml:id="txt_7-div" decls="#h_7-bibl">
     <ab n="p311in518of:IPIPAN_3301000001" xml:id="txt_7.1-ab">Chociaż związki nastolatków najczęściej bywają nietrwałe, to jednak nie są one bez znaczenia dla późniejszego trwałego już związku małżeńskiego. W tych pierwszych związkach nastolatki doświadczają smaku ludzkiej miłości, odkrywają siłę fascynacji i wzajemnego przyciągania siebie. Miłość nastolatków może być okresem ogromnie ważnym i cennym także dlatego, ponieważ pomaga im uczyć się wyjścia ku drugiemu, poświęcania się dla niego, ofiarności, bezinteresowności, wypowiadania swoich uczuć, wzajemnego przebaczenia.</ab>
    </div>
    <div xml:id="txt_8-div" decls="#h_8-bibl">
     <ab n="p491in782of:IPIPAN_3301000001" xml:id="txt_8.1-ab">List ten nie został jeszcze wysłany. Ten młody człowiek uznał, iż na wysłanie go jest jeszcze za wcześnie. Odkłada to na czas późniejszy, aż okrzepnie jego nadzieja i wiara w miłość Boga i ludzi. Postanawia wysłać list dopiero wówczas, kiedy przeminie bolesny żal i spontanicznie zrodzi się uczucie przebaczenia.</ab>
    </div>
    <div xml:id="txt_9-div" decls="#h_9-bibl">
     <ab n="p277in457of:IPIPAN_3301000001" xml:id="txt_9.1-ab">Czym jest akceptacja i co ona oznacza? Jest potwierdzeniem dla wartości życia bliźniego. Akceptując bliźniego przekazujemy mu podstawową prawdę: „Twoje życie jest dobre. Ono posiada wartość. Ono ma sens. Ono jest celowe”. Akceptacja wyraża obiektywną prawdę o człowieku, a nie tylko subiektywne przeżycia jednostki.</ab>
    </div>
    <div xml:id="txt_10-div" decls="#h_10-bibl">
     <ab n="p440in719of:IPIPAN_3301000001" xml:id="txt_10.1-ab">Oczywiście należy wyraźnie stwierdzić, iż „szósty problem”, „szóste przykazanie” wcale nie oznacza „mało ważne”. Oznacza jednak, iż jest ono zwykle poprzedzone pierwszymi pięcioma. Rozwiązanie „szóstego zranienia” zależy z pewnością od rozwiązania pierwszego problemu: „Nie będziesz miał bogów cudzych przede Mną” (Pwt 5, 7). Kiedy Bóg nie jest na pierwszym miejscu, wszystko jest już nie na swoim miejscu. Wówczas rzeczywiście „szóste staje się pierwsze”.</ab>
    </div>
    <div xml:id="txt_11-div" decls="#h_11-bibl">
     <ab n="p202in340of:IPIPAN_3301000001" xml:id="txt_11.1-ab">Istotą seksualności ludzkiej jest otwarcie się na „drugiego”. Seksualność jest właśnie miejscem otwarcia na miłość – miejscem przyjmowania i dawania siebie. Nie chodzi jedynie o otwarcie się mężczyzny na kobietę i kobiety na mężczyznę, ale chodzi o otwarcie mające wymiar bardziej powszechny – jest to otwarcie na każdą miłość.</ab>
    </div>
    <div xml:id="txt_12-div" decls="#h_12-bibl">
     <ab n="p177in297of:IPIPAN_3301000001" xml:id="txt_12.1-ab">Największą trudnością w wychowaniu seksualnym, o której już wspominałem, ale którą chciałbym w sposób szczególny podkreślić, napotykają rodzice wtedy, kiedy nie posiadają emocjonalnego kontaktu ze swoimi dziećmi. Brak atmosfery serdeczności i głębokiego zainteresowania całym ich życiem sprawia, iż nie otworzą się one przed swoimi rodzicami w tej jednej dziedzinie. Z ogromną podejrzliwością będą przyjmować przekazywane im informacje, instrukcje czy zachęty.</ab>
    </div>
    <div xml:id="txt_13-div" decls="#h_13-bibl">
     <ab n="p80in137of:IPIPAN_3301000001" xml:id="txt_13.1-ab">W takiej sytuacji konieczna jest pomoc kompetentnej osoby, do której młody człowiek miałby zaufanie. Pomoc ta będzie polegać najpierw na odkryciu przyczyn tego „zgaszenia życiowego”, a następnie na obudzeniu w młodym człowieku chęci do życia. Za stanami zniechęcenia i depresji kryją się zwykle głębsze konflikty i problemy wewnętrzne, wyniesione głównie ze środowiska rodzinnego.</ab>
    </div>
    <div xml:id="txt_14-div" decls="#h_14-bibl">
     <ab n="p501in804of:IPIPAN_3301000001" xml:id="txt_14.1-ab">Nie budząc zbytnich lęków szczególnie u tych, którzy są do nich skłonni, trzeba jednak precyzować młodym ludziom, jakie zainteresowania seksualne nie tylko nie pomagają, ale wprost mogą przeszkadzać w integracji seksualnej. Z pewnością młodemu człowiekowi nie pomagają zainteresowania seksualne, które koncentrują się na doznaniach fizycznych. W świadomości nastolatka rośnie wówczas przekonanie, że doznanie zmysłowe jest zasadniczym celem życia seksualnego.</ab>
    </div>
    <div xml:id="txt_15-div" decls="#h_15-bibl">
     <ab n="p140in239of:IPIPAN_3301000001" xml:id="txt_15.1-ab">Rodzice rozmawiając ze swoimi dziećmi o seksualności człowieka, zwłaszcza w okresie dojrzewania, przekazują im nie tylko wiedzę, lecz także system wartości kierujący nie tylko zachowaniami seksualnymi, ale całym życiem człowieka. Wychowanie religijne, kształtowanie ludzkiego sumienia jest integralną częścią wychowania osobowego, a tym samym i seksualnego.</ab>
    </div>
    <div xml:id="txt_16-div" decls="#h_16-bibl">
     <ab n="p496in799of:IPIPAN_3301000001" xml:id="txt_16.1-ab">W jednej wypowiedzi ankietowej na temat problemów seksualnych pewien chłopiec pyta: „«Czy pożądanie, pragnienie dziewczyny jest czymś normalnym w okresie dojrzewania, czy jest ono dewiacją?» Za zadanie tego pytania zostałem przez wychowawcę nazwany świntuchem, a przecież wątpliwości te miały miejsce”. W kontekście tej wypowiedzi postawmy nieco szersze pytanie: Czy ciekawość i zainteresowanie sprawami seksu, pragnienia seksualne, które budzą się w młodym człowieku, mogą być ocenianie jako nieczyste lub złe?</ab>
    </div>
    <div xml:id="txt_17-div" decls="#h_17-bibl">
     <ab n="p139in238of:IPIPAN_3301000001" xml:id="txt_17.1-ab">Istotą rozmów o sprawach seksualnych jest klimat zaufania i szczerości. Podobnie jak dojrzałe działanie seksualne może mieć miejsce tylko wówczas, kiedy istnieje wielka serdeczność, ciepło, intymność emocjonalna oraz pewna jedność duchowa, podobnie również rozmowy o ludzkiej płciowości mogą być w pełni owocne tylko w podobnym klimacie szczerości, intymności, otwartości oraz duchowej jedności rodziców z dzieckiem.</ab>
    </div>
    <div xml:id="txt_18-div" decls="#h_18-bibl">
     <ab n="p456in738of:IPIPAN_3301000001" xml:id="txt_18.1-ab">Oczywiście przebaczenie sobie słabości, akceptacja siebie we własnym zranieniu, nie wiąże się z rezygnacją. Wprost przeciwnie, przebaczenie sobie słabości i zranień w wymiarze seksualnym domaga się wewnętrznej pracy i wysiłku dla uzdrowienia własnej seksualności. Uzdrowienie sfery seksualnej nie dokonuje się jednak przez jednorazowy zryw duchowy. Uzdrowienie to jest procesem. Posiada swoją dynamikę, swój rytm, swoje etapy.</ab>
    </div>
    <div xml:id="txt_19-div" decls="#h_19-bibl">
     <ab n="p575in926of:IPIPAN_3301000001" xml:id="txt_19.1-ab">Oddramatyzowanie problemu masturbacji nie może też łączyć się z naiwnym patrzeniem na to zjawisko i nie dostrzeganiem żadnych zagrożeń. Pewnym niebezpieczeństwem masturbacji, szczególnie wówczas, kiedy jest ona nie tyle wynikiem bezradności wobec własnego napięcia seksualnego, ale posiada hedonistyczny charakter i nie podejmuje się z nią walki, jest koncentracja na sobie samymi swoich doznaniach. Taka masturbacja utrwala niedojrzałe zachowania seksualne, które izolują zewnętrzne działanie od doświadczenia miłości i odpowiedzialności.</ab>
    </div>
    <div xml:id="txt_20-div" decls="#h_20-bibl">
     <ab n="p417in684of:IPIPAN_3301000001" xml:id="txt_20.1-ab">Są to jedynie najważniejsze, opisane dość pobieżnie, zranienia w dziedzinie seksualnej, które wymagają uzdrowienia. Do uzdrowienia zaś konieczne są dwa warunki: osobiste zaangażowanie oraz szukanie kompetentnej pomocy.</ab>
     <ab n="p418in688of:IPIPAN_3301000001" xml:id="txt_20.2-ab">Każde nieleczone zranienie emocjonalne, szczególnie wówczas, kiedy jest ono głębsze, z upływem czasu utrwala się i pogłębia. Utrwalanie się i pogłębianie zranienia seksualnego posiada zwykle charakter bardzo zindywidualizowany. Może przybierać ono różne kierunki.</ab>
    </div>
    <div xml:id="txt_21-div" decls="#h_21-bibl">
     <ab n="p152in263of:IPIPAN_3301000001" xml:id="txt_21.1-ab">Nagła propozycja „rozmowy uświadamiającej” przed okresem dojrzewania mogłaby nawet dziecko wystraszyć, szczególnie wówczas, kiedy rodzice przyjmują postawę autorytarną w innych dziedzinach jego życia. Dziecko mogłoby obawiać się, że rodzice wkroczą w jego sferę intymną, że będą pytać go o sprawy, o których nie chciałoby mówić.</ab>
    </div>
    <div xml:id="txt_22-div" decls="#h_22-bibl">
     <ab n="p556in904of:IPIPAN_3301000001" xml:id="txt_22.1-ab">Inną przyczyną masturbacji dzieci może być wprowadzenie w tę praktykę przez rówieśników czy też deprawacja ze strony osób dorosłych. Dziecko bezbronne wobec przewagi, jaką posiada nad nim człowiek dorosły, może łatwo podlegać deprawacji seksualnej. Nawet pojedyncze seksualne wykorzystanie dziecka przez osobę dorosłą powoduje zwykle koncentrację dziecka na sferze erotycznej, co może prowadzić do masturbacji.</ab>
     <ab n="p557in905of:IPIPAN_3301000001" xml:id="txt_22.2-ab">Jak można pomóc dzieciom ulegającym masturbacji?</ab>
    </div>
   </body>
  </text>
 </TEI>
</teiCorpus>
