<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p871in883of:IJP:WAB:JagielskiWieze" xml:id="txt_1.1-ab">Basajew szybko wymknął się lasami w bezpieczne góry. Wydawało się, że wojna jednak go przerosła, przeraziła. Zatracił gdzieś wcześniejszą brawurę i zawadiacką pozę. Co chwila się gubił, wahał, nie wiedział, co robić, popełniał błędy. Pod Wiedeno dał się podejść Rosjanom, którzy wybili mu oddział. Na wieść o tym, że stracił najlepsze wojsko, Dżochar Dudajew rwał z wściekłości mundur. Gdyby mógł wtedy dopaść Szamila, niechybnie by go zabił.</ab>
    </div>
    <div xml:id="txt_2-div" decls="#h_2-bibl">
     <ab n="p862in874of:IJP:WAB:JagielskiWieze" xml:id="txt_2.1-ab">Dżochar Dudajew był może lekkoduchem, może nawet szaleńcem, ale nie głupcem. Maschadow mógł go drażnić służbistością i niezrozumieniem dla fantazji, ale nie miał pod ręką lepszego oficera, któremu można było powierzyć zbudowanie od podstaw czeczeńskiej armii. Trudno było sobie nawet wyobrazić, by Maschadow zdradził i przejął powierzoną mu armię. Nie wydawał się żadnym zagrożeniem, gdyż zarówno do polityki, jak do odwiecznych kaukaskich rodowych waśni odnosił się z pełną wyższości pogardą.</ab>
    </div>
    <div xml:id="txt_3-div" decls="#h_3-bibl">
     <ab n="p442in454of:IJP:WAB:JagielskiWieze" xml:id="txt_3.1-ab">Lubiłem wracać do wioski o zmierzchu, gdy ze zmęczenia nie chciało się już nawet mówić, a milczenie było usprawiedliwioną i zasłużoną chwilą wytchnienia, nie krępowało, nie wymuszało obowiązku podtrzymywania rozmowy. Przez otwarte okna ciepły wiatr przynosił zapach palonych jesienią traw i wilgotniejących we mgle liści.</ab>
    </div>
    <div xml:id="txt_4-div" decls="#h_4-bibl">
     <ab n="p739in751of:IJP:WAB:JagielskiWieze" xml:id="txt_4.1-ab">Odwraca się i pyta gospodarza:</ab>
     <ab n="p740in752of:IJP:WAB:JagielskiWieze" xml:id="txt_4.2-ab">– A ty? Jak ci na imię?</ab>
     <ab n="p741in753of:IJP:WAB:JagielskiWieze" xml:id="txt_4.3-ab">– W papierach mam niby zapisane, że Sulejman, ale wszyscy mówią na mnie Malika.</ab>
     <ab n="p742in754of:IJP:WAB:JagielskiWieze" xml:id="txt_4.4-ab">Zanim zginął na podwórzu własnego domu w ostatniej z bitew, uczestniczył w niezliczonych strzelaninach z dżygitami Dudajewa i odniósł w nich tyle ran, że mówiono, iż lekarze nie nadążali wyciągać z jego ciała odłamków i kul.</ab>
    </div>
    <div xml:id="txt_5-div" decls="#h_5-bibl">
     <ab n="p1358in1374of:IJP:WAB:JagielskiWieze" xml:id="txt_5.1-ab">Staliśmy przed odrapanym czteropiętrowym budynkiem, który w czasie wojny stał się jego wieżą z kamienia. Był wieżą z kamienia także dla mnie, odkąd wdarłem się w życie Isy, pragnąc przekonać się, jak to jest po drugiej stronie.</ab>
     <ab n="p1359in1375of:IJP:WAB:JagielskiWieze" xml:id="txt_5.2-ab">Dnie, wszystkie jednakie, spędzałem w mieszkaniu Isy. Początkowo poddawałem się po prostu upływowi czasu, bezczynnie i biernie. Potem, gdy przekornie stanął w miejscu, opracowałem sobie szczegółowy rozkład zajęć.</ab>
    </div>
    <div xml:id="txt_6-div" decls="#h_6-bibl">
     <ab n="p1460in1476of:IJP:WAB:JagielskiWieze" xml:id="txt_6.1-ab">Podczas poprzedniej wojny dowodził własnym batalionem i, jak zapewniał, miał jeńców na tuziny. Szeregowych, podoficerów, oficerów, nawet oficerów służb specjalnych – za nich można było wykupić prawie każdego. Ale przecież tym razem Isa nie był na wojnie.</ab>
     <ab n="p1461in1477of:IJP:WAB:JagielskiWieze" xml:id="txt_6.2-ab">– Skąd ja im teraz wytrzasnę trzech oficerów?! – wykrzykiwał, miotając się po zagraconym mieszkaniu.</ab>
    </div>
    <div xml:id="txt_7-div" decls="#h_7-bibl">
     <ab n="p886in898of:IJP:WAB:JagielskiWieze" xml:id="txt_7.1-ab">Szamil dopiął swego, odwrócił losy wojny (choć wymuszone przez niego rozmowy pokojowe zostały zerwane pół roku później), stał się najprawdziwszym bohaterem, spełnił się jego sen. Teraz znany był już nie tylko w Czeczenii, nie tylko na Kaukazie. Mówił o nim cały świat.</ab>
    </div>
    <div xml:id="txt_8-div" decls="#h_8-bibl">
     <ab n="p832in844of:IJP:WAB:JagielskiWieze" xml:id="txt_8.1-ab">– Sam przyśle po ciebie, jak przyjdzie czas – powiedział.</ab>
     <ab n="p833in845of:IJP:WAB:JagielskiWieze" xml:id="txt_8.2-ab">Wyraźnie za Basajewem nie przepadał. Może mu zazdrościł. Byli niemal rówieśnikami. Szamil miał lat trzydzieści cztery, Mansur był o dwa lata młodszy. Ale wiedział, że już mu nie dorówna i ta świadomość kresu możliwości przygnębiała go i nastawiała wrogo do wszystkich, którzy w jego przekonaniu osiągnęli więcej.</ab>
    </div>
    <div xml:id="txt_9-div" decls="#h_9-bibl">
     <ab n="p1296in1312of:IJP:WAB:JagielskiWieze" xml:id="txt_9.1-ab">Machinalnie sięgnął po leżącą na stoliku książkę Dumasa. Wpatrywał się w nią przez chwilę, jakby zdziwiony, że takie rzeczy plączą się po domu.</ab>
     <ab n="p1297in1313of:IJP:WAB:JagielskiWieze" xml:id="txt_9.2-ab">– Jutro wybierzemy się do takiego jednego Chalida, może ma jakieś wieści z gór. Może wiedzą coś o Husajnie.</ab>
     <ab n="p1298in1314of:IJP:WAB:JagielskiWieze" xml:id="txt_9.3-ab">Chalid mieszkał w pobliskich Starych Atagach nieopodal meczetu. Tylko wtajemniczeni wiedzieli, że w jego domu mieści się punkt kontaktowy, przez który przepływa korespondencja między niemal wszystkimi najważniejszymi powstańczymi politykami.</ab>
    </div>
   </body>
  </text>
 </TEI>
</teiCorpus>
