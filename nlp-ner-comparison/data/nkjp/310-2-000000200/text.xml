<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p658in687of:IJP:ksiazki1:310-2-000000200" xml:id="txt_1.1-ab">"Głuszec, ten wielki piewca miłości! Jakże przepięknie wygląda, gdy siedząc wysoko na gałęzi sosnowej, z rozpostartym w wachlarz ogonem, z przymkniętymi oczyma, wygłasza cudowną pieśń miłośną; a gdy ją skończy, zaczyna drugą, trzecią... dziesiątą, każdą następną coraz piękniejszą, coraz gorętszą. Naraz się zatrzymuje, wyciąga długą szyję, ubarwioną szmaragdowo-seledynowymi piórami; rozgląda się, nasłuchuje, jakie pieśń jego zrobiła wrażenie".</ab>
    </div>
    <div xml:id="txt_2-div" decls="#h_2-bibl">
     <ab n="p184in204of:IJP:ksiazki1:310-2-000000200" xml:id="txt_2.1-ab">W pewnym oddaleniu od dworu, ale na tyle blisko, by można było tam w każdej chwili zajrzeć, znajdowały się zabudowania gospodarcze, czyli stajnie, owczarnie, obory, chlewy i kurniki, dalej pomieszczenia do przechowywania plonów i inne przeznaczone na maszyny rolnicze, warsztaty, mieszkania pracowników i wozownie. Najbardziej interesują nas te ostatnie, jako że były najbliżej związane z życiem codziennym.</ab>
    </div>
    <div xml:id="txt_3-div" decls="#h_3-bibl">
     <ab n="p292in315of:IJP:ksiazki1:310-2-000000200" xml:id="txt_3.1-ab">Tak było, kiedy panienka uczyła się w domu, ale istniały przecież także pensje dla dziewcząt. Często były to szkoły prowadzone przez zakonnice, ale zdarzały się i takie, jak pensja pani Latter z Emancypantek. Niejednokrotnie wiedza stamtąd wyniesiona była bardziej usystematyzowana niż ta zdobyta w domu. Ponadto, jeśli w wyniku różnych nieszczęść kobieta traciła majątek i materialne podstawy bytu, to świadectwo ukończenia jakiejś szkoły umożliwiało jej podjęcie pracy nauczycielki domowej.</ab>
    </div>
    <div xml:id="txt_4-div" decls="#h_4-bibl">
     <ab n="p538in564of:IJP:ksiazki1:310-2-000000200" xml:id="txt_4.1-ab">Choinka bardzo szybko zadomowiła się we wszystkich dworach i tak jak dziś stanowiła dla dzieci największą atrakcję bożonarodzeniowych świąt. W tajemnicy stroili ją dorośli, by w odpowiednim momencie objawić ją dzieciom już ubraną i z zapalonymi świeczkami. Była dodatkowym prezentem, jednocześnie zachwycała i oszałamiała oraz stwarzała niezapomnianą, magiczną atmosferę świąt. Nic dziwnego, że została natychmiast pokochana i uznana za nasz własny, słowiański, prastary obyczaj.</ab>
    </div>
   </body>
  </text>
 </TEI>
</teiCorpus>
