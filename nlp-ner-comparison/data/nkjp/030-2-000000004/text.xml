<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p959in967of:PWN:030-2-000000004" xml:id="txt_1.1-ab">Dopiero kiedy o zmroku karetka pocztowa zatrzymała się, jak to było umówione, przy skręcie do Serbinowa, dobre usposobienie pani Barbary przepadło, a wszystko dokoła wydało jej się znów obce.</ab>
     <ab n="p960in968of:PWN:030-2-000000004" xml:id="txt_1.2-ab">Woźnica i jego pomocnik zeszli, aby zwindować kufry Niechciców, pasażerowie z wnętrza karetki podawali im zapomniane drobiazgi.</ab>
    </div>
    <div xml:id="txt_2-div" decls="#h_2-bibl">
     <ab n="p244in252of:PWN:030-2-000000004" xml:id="txt_2.1-ab">Gdy pani Barbara odczytała tę pośmiertną poezję, Hipolit Niechcic wstał i dobył ze starego sekretarzyka dokumenty, które udało mu się niedawno zdobyć, a które świadczyły, że on właśnie pochodził w prostej linii od owego chorążego Adriana. Ten zaś wywodził się z rycerzy, którzy byli towarzyszami króla Bolesława Krzywoustego.</ab>
    </div>
    <div xml:id="txt_3-div" decls="#h_3-bibl">
     <ab n="p492in500of:PWN:030-2-000000004" xml:id="txt_3.1-ab">Lecz owo "teraz" ciągnęło się bez końca i dopiero koło południa pani Barbara nagle zamilkła, a po mgnieniu ciszy dał się słyszeć krzyk dziecka. Bogumił, jak we śnie, pomagał Ludwiczce i Bylisi nosić, wynosić, zawijać, obmywać i obcierać.</ab>
     <ab n="p493in501of:PWN:030-2-000000004" xml:id="txt_3.2-ab">Poszedł potem do kuchni, by wylać krwawy kubeł, i zobaczył bladą, z przerażonymi oczyma Bylisię, jak brała się do zapierania skalanych ręczników, prześcieradeł.</ab>
    </div>
    <div xml:id="txt_4-div" decls="#h_4-bibl">
     <ab n="p218in226of:PWN:030-2-000000004" xml:id="txt_4.1-ab">Jesień owego roku była długa, pogodna i ciepła, a widoki różnobarwnych zarośli tak urozmaicone, jak urozmaiconym pragnęłoby się widzieć swe życie. Zaś piękność świata cieszyła panią Barbarę w taki sposób i z taką siłą, jakby była pięknością jej własną, zdolną jej przynieść mnóstwo powodzenia i szczęścia.</ab>
    </div>
    <div xml:id="txt_5-div" decls="#h_5-bibl">
     <ab n="p728in736of:PWN:030-2-000000004" xml:id="txt_5.1-ab">Bogumił zamilkł tak, że prawie przestał oddychać. W samej rzeczy doktór jemu także to mówił, ale teraz co innego przejęło go wzruszeniem. Jeżeli, mój Boże, ona tak pyta, to znaczy, coś się w niej przesiliło, chce żyć. Chce żyć z nim, o radości!</ab>
    </div>
    <div xml:id="txt_6-div" decls="#h_6-bibl">
     <ab n="p350in358of:PWN:030-2-000000004" xml:id="txt_6.1-ab">I miał też inne gusty. Ile razy pragnął się przypodobać i chciał jakim własnym pomysłem pokoje przyozdobić wywoływał tylko niesmak i oburzenie.</ab>
     <ab n="p351in359of:PWN:030-2-000000004" xml:id="txt_6.2-ab">Na szczęście pani Barbara czekała odwiedzin rodziny, a nikt nie wydawał jej się bardziej odpowiednim do radowania się ich nową siedzibą niż rodzina.</ab>
    </div>
    <div xml:id="txt_7-div" decls="#h_7-bibl">
     <ab n="p1613in1621of:PWN:030-2-000000004" xml:id="txt_7.1-ab">Pani Barbara zaniedbywała teraz dla matki niejedną z robót domowych, ale samą naprawdę trudno było babcię zostawić, gdyż była bardzo niespokojnego ducha. Raz zrzuciła ciężką doniczkę z kaktusem, całe szczęście, że nie na nogę, innym razem o mało nie ściągnęła sobie na głowę razem z gzymsem firanek, które chciała koniecznie zdjąć do prania, choć je właśnie tylko co po praniu zawieszono. Zdarzały się też i gorsze rzeczy.</ab>
    </div>
    <div xml:id="txt_8-div" decls="#h_8-bibl">
     <ab n="p411in419of:PWN:030-2-000000004" xml:id="txt_8.1-ab">W salonie tymczasem omawiano z żywością występy Modrzejewskiej w Ameryce i utwory znakomitego Litwosa, którego nazwisko - Henryk Sienkiewicz - zostało świeżo ujawnione i było na wszystkich ustach. Wróżono młodemu pisarzowi wielką przyszłość, a pani Michalina odczytała ostatni jego utwór, zaczynający się od słów: Był okręt, który zwał się Purpura...</ab>
    </div>
    <div xml:id="txt_9-div" decls="#h_9-bibl">
     <ab n="p1483in1491of:PWN:030-2-000000004" xml:id="txt_9.1-ab">I gdy pani Barbara starała się osłabić czynione Julianowi zarzuty, pani Michalina, by jej zrobić przyjemność, zaczynała go wychwalać z innej beczki. Mówiła o jego wielkim powodzeniu towarzyskim. Jaki to on był nieporównany dowcipniś i elegant, jak się o niego ubiegano, jak najwyżej postawione osobistości pragnęły go widzieć w swych salonach i u swych stołów.</ab>
     <ab n="p1484in1492of:PWN:030-2-000000004" xml:id="txt_9.2-ab">Ale pani Barbarze to znowu nie dogadzało.</ab>
    </div>
    <div xml:id="txt_10-div" decls="#h_10-bibl">
     <ab n="p1461in1469of:PWN:030-2-000000004" xml:id="txt_10.1-ab">Nastało gorące lato, pani Barbara dnia pewnego wyszła z robotą przed dom na ławeczkę pod kasztanami, otoczona trojgiem swych dzieci. Agnisia szczebiotała i pląsała po trawnikach, śród zarośli i po dziedzińcu. Emilka przy pomocy Józi próbowała stawiać swe pierwsze kroki; Tomasz spał w wózku, a matka odrywając raz po raz oczy od szydełkowych ząbków oganiała z niego muchy gałęzią.</ab>
    </div>
    <div xml:id="txt_11-div" decls="#h_11-bibl">
     <ab n="p1648in1656of:PWN:030-2-000000004" xml:id="txt_11.1-ab">Pani Adamowa Ostrzeńska leżała przykryta już nie kołdrą, lecz prześcieradłem po szyję. W głowach łóżka na słupku od kwiatów paliła się zdjęta ze ściany gromnica. Okno było otwarte, ogród szarzał pod niebem bez barwy. Od czasu do czasu słychać było głosy pierwszych ptaków, brzmiące świeżo i przenikliwie.</ab>
    </div>
    <div xml:id="txt_12-div" decls="#h_12-bibl">
     <ab n="p972in980of:PWN:030-2-000000004" xml:id="txt_12.1-ab">Lecz pani Barbarze zdawało się, że jadą bez końca i że kareta nie toczy się naprzód, tylko rusza się z boku na bok, mości się i zagnieżdża, skrzypiąc, śród błota. Jedynie przesuwające się uporczywie wzdłuż okien wysokie grube pnie drzew świadczyły o tym, że nie stoją na miejscu.</ab>
    </div>
    <div xml:id="txt_13-div" decls="#h_13-bibl">
     <ab n="p148in156of:PWN:030-2-000000004" xml:id="txt_13.1-ab">Tak więc ślubna podróż pani Barbary była to podróż na pogrzeb. Mieli tylko tyle czasu, by zabrać rzeczy i wyruszyć na kolej. Pociąg, na który według otrzymanego zawiadomienia miały być wysłane konie z Krępy, odchodził o siódmej z minutami. Ładowie i Hipolit Niechcic mieli zostać do rana, by pozałatwiać rzeczy, którymi państwo młodzi nie zdążyli się zająć.</ab>
    </div>
    <div xml:id="txt_14-div" decls="#h_14-bibl">
     <ab n="p412in420of:PWN:030-2-000000004" xml:id="txt_14.1-ab">I wszyscy wnet pojęli, że ten okręt oznaczał Polskę, a była tam następnie mowa o nieładzie, co wkradł się do załogi, o burzy i o napadzie korsarzy, i o tym, jak okręt zaczął tonąć. Jednym słowem, jasnym było już dla każdego, że jest to przypowieść patriotyczna, i goście poczuli się wzruszeni.</ab>
    </div>
    <div xml:id="txt_15-div" decls="#h_15-bibl">
     <ab n="p12in20of:PWN:030-2-000000004" xml:id="txt_15.1-ab">Barbara była najmłodszym z tych dzieci, podobnie jak Bogumił był najmłodszy u swych rodziców. Nie pamiętała ona już domu swego zamożnym. Urodziła się w miasteczku, w którym Adam Ostrzeński po wielu odmianach losu objął stanowisko burmistrza. Miała pięć lat, kiedy straciła ojca. Adam Ostrzeński zginął od pioruna we własnym mieszkaniu, w chwili gdy stanąwszy w czasie burzy przy oknie usiłował lepiej je domknąć, żeby woda deszczowa nie ciekła na podłogę.</ab>
    </div>
    <div xml:id="txt_16-div" decls="#h_16-bibl">
     <ab n="p1449in1457of:PWN:030-2-000000004" xml:id="txt_16.1-ab">W końcu jednak pani Barbara wymogła na mężu przyrzeczenie, że się będzie trochę oszczędzał. Dla nich, starzejących się ludzi, życie i zdrowie nie ma już może wielkiej wartości, ale dzieciom będą jeszcze długo potrzebni, a wkrótce będą mieli dwoje dzieci.</ab>
    </div>
    <div xml:id="txt_17-div" decls="#h_17-bibl">
     <ab n="p954in962of:PWN:030-2-000000004" xml:id="txt_17.1-ab">W Warszawie przejechali tylko z dworca na dworzec. Była to już głęboka noc, cisza - słychać było jedynie ciężki klekot wozów śmieciarzy, a klaskanie kopyt dorożkarskiego konia, co ich wiózł, zdawało się rozlegać po całym mieście. Dopiero na Marszałkowskiej zauważyli nieco życia, fiakry odwożące ludzi z teatru, elegantów szukających nocnej zabawy - ciemnych, snujących się przechodniów.</ab>
    </div>
    <div xml:id="txt_18-div" decls="#h_18-bibl">
     <ab n="p317in325of:PWN:030-2-000000004" xml:id="txt_18.1-ab">Lecz nikt tak nie myślał - bo choć wiedziano, że "amistrator" poszedł na dzierżawę do Jarost, ale to było z Krępy opętane dziesięć mil drogi - mało komu było wiadome, czyje były dawnym czasem owe Jarosty, a i komu było wiadome, to nie pamiętał lub zgoła nie widział w całej sprawie nic szczególnego.</ab>
    </div>
    <div xml:id="txt_19-div" decls="#h_19-bibl">
     <ab n="p1386in1394of:PWN:030-2-000000004" xml:id="txt_19.1-ab">Na razie bowiem sprawa ta przedstawiała jej się jako tragiczne, oszałamiające bogactwo życia, od którego czuła się odrzuconą i to odrzuconą nie tylko sama. Bogumił wydawał jej się też odrzuconym i jakby trochę ośmieszonym przez rolę, jaką mu w tym wszystkim wyznaczyła.</ab>
    </div>
    <div xml:id="txt_20-div" decls="#h_20-bibl">
     <ab n="p865in873of:PWN:030-2-000000004" xml:id="txt_20.1-ab">Bogumił pomyślał, że w Serbinowie nie było ani siodła, ani nawet półszorków na konie, ludzie mówili, że to wszystko Lalicki wyprzedał, jak przewąchał, że nie będzie dłużej trzymany. To siodło i ta uprząż były nadto właściwie poza ubraniem jedyną własnością osobistą Bogumiła. Lecz przekonał on się już nieraz, że przedmioty, których komu odmówił, traciły potem dla niego całą wartość.</ab>
    </div>
    <div xml:id="txt_21-div" decls="#h_21-bibl">
     <ab n="p1003in1011of:PWN:030-2-000000004" xml:id="txt_21.1-ab">Bogumił nieczęsto miał sposobność rozprawiać z Lalickim w ten sposób, za to poznał jego niezwykłe zdolności do wynajdywania po wszystkich kątach przedmiotów, które się okazywały jego własnością.</ab>
     <ab n="p1004in1012of:PWN:030-2-000000004" xml:id="txt_21.2-ab">Jeżeli wyszedł kiedy poza sztachety ogrodu, to Bogumił spotykał go niebawem przed stelmachem lub koło kuźni, a w każdym razie zawsze przy wozach, przy narzędziach.</ab>
    </div>
    <div xml:id="txt_22-div" decls="#h_22-bibl">
     <ab n="p889in897of:PWN:030-2-000000004" xml:id="txt_22.1-ab">Jeszcze trochę wina, a i pani zatańczy. Raz żyjemy tylko, droga paniusiu - podżegał Jan Łada. I ze swej piwnicy, w której miał napitków co niemiara, kazał przynieść szampana.</ab>
     <ab n="p890in898of:PWN:030-2-000000004" xml:id="txt_22.2-ab">Ktoś, zdaje się, że proboszcz, zaintonował pieśń: Więc pijmy, pijmy zdrowie miłości...</ab>
    </div>
    <div xml:id="txt_23-div" decls="#h_23-bibl">
     <ab n="p1462in1470of:PWN:030-2-000000004" xml:id="txt_23.1-ab">Było ciche niedzielne popołudnie. Lśniące wydęte obłoki żeglowały po modrym niebie; złocisty blask bił od zieleni ogrodu, ciemne liście i krążki światła mieniły się i mrowiły po twarzach, po ziemi, po trawie, gdy lekki wiatr zakołysał powietrzem. Z oddali słychać było nosowe dźwięki harmonii, a raz po raz - krzykliwy śpiew chłopskich dzieci, powtarzających jedynie - o-da-da-da.</ab>
    </div>
    <div xml:id="txt_24-div" decls="#h_24-bibl">
     <ab n="p567in575of:PWN:030-2-000000004" xml:id="txt_24.1-ab">Czasem Piotruś zadawał sam ze siebie pytania, na które pani Barbara to odpowiadała od razu, to starała się wykręcać od odpowiedzi, zaambarasowana, czy czasem nie posieje w nim fałszywych albo niepożądanych wyobrażeń o rzeczach. Raz, gdy spotkali żabę, pani Barbara rzekła:</ab>
     <ab n="p568in576of:PWN:030-2-000000004" xml:id="txt_24.2-ab">Jaka ta żaba jakaś nieduża. To widać młoda. A ty wiesz, mamusia wczoraj w ogrodzie widziała taką dużą żabę - o, taką.</ab>
    </div>
    <div xml:id="txt_25-div" decls="#h_25-bibl">
     <ab n="p89in97of:PWN:030-2-000000004" xml:id="txt_25.1-ab">W innym liście donosi, że otrzymuje czasem listy od Bogumiła Niechcica. "Nazywa mnie w nich - pisze - gwiazdą, która zajaśniała nad jego ciemnym życiem. Chcę mu napisać, że mam dla niego siostrzaną przyjaźń, i na tym niech poprzestanie. Jak myślisz, czy powinnam tak zrobić?"</ab>
     <ab n="p90in98of:PWN:030-2-000000004" xml:id="txt_25.2-ab">Częściej powtarzały się w tych listach wzmianki o kimś innym, kogo z kolei panna Barbara zwała gwiazdą.</ab>
    </div>
    <div xml:id="txt_26-div" decls="#h_26-bibl">
     <ab n="p1621in1629of:PWN:030-2-000000004" xml:id="txt_26.1-ab">Posłano tedy i przez kilka dni stosowano cierpliwie, co nakazał, a potem zaniechano wszystkiego, gdyż babcia lekarstwa wypluwała, a nacierania i kompresy jeszcze ją tylko bardziej drażniły.</ab>
     <ab n="p1622in1630of:PWN:030-2-000000004" xml:id="txt_26.2-ab">Pewnego dnia zrobił się gwałt, gdyż babcia kichnęła w tabakierkę i zasypała sobie tabaką oczy. Niechcicowie spotnieli, nim zdołali jej przemyć te oczy. Babcia zanosiła się przy tym od krzyku i pani Barbara bała się, że ona samego tego krzyku nie przetrzyma.</ab>
    </div>
    <div xml:id="txt_27-div" decls="#h_27-bibl">
     <ab n="p931in939of:PWN:030-2-000000004" xml:id="txt_27.1-ab">Nagle ujrzał przed sobą pola Serbinowa, odłogiem leżące niwy, buraki pozarastane perzem, kartorfle - wielkim ostem, puste stodoły i spichrze. Nie, nic nie mogło stanąć na przeszkodzie tej pracy, co go tam czeka. Wszystko, czym się tu dręczą - to czcze urojenia. Wystarczy o tym nie myśleć i nie mówić, aby to przestało być.</ab>
     <ab n="p932in940of:PWN:030-2-000000004" xml:id="txt_27.2-ab">Łagodnie usiłował panią Barbarę postawić na nogi.</ab>
    </div>
    <div xml:id="txt_28-div" decls="#h_28-bibl">
     <ab n="p5in13of:PWN:030-2-000000004" xml:id="txt_28.1-ab">To byli rodzice Bogumiła Niechcica.</ab>
     <ab n="p6in14of:PWN:030-2-000000004" xml:id="txt_28.2-ab">Bogumił Adrian był ich najmłodszym synem, przyszedł na świat w wiele lat po ślubie. Starsze dzieci powymierały, co było, jak mówiono w okolicy, karą Bożą za odwrócenie się pani Florentyny z drogi świętego powołania.</ab>
     <ab n="p7in15of:PWN:030-2-000000004" xml:id="txt_28.3-ab">Bogumił chował się zdrowo, a mając piętnaście lat wziął z ojcem udział w powstaniu 1863 roku.</ab>
    </div>
   </body>
  </text>
 </TEI>
</teiCorpus>
