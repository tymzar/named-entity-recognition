<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p66in74of:310-2-000000057" xml:id="txt_1.1-ab">Punktem wyjścia dla myśli chrześcijańskiej było uświadomienie sobie odrębności chrześcijaństwa wobec objawienia Mojżeszowego. Mimo to pierwsza literatura chrześcijańska odtwarza formy literackie ówczesnego judaizmu. Znajdujemy w niej objaśnienia Starego Testamentu robione metodą rabinistyczną. Nowość polegała na tym, że nauczyciele chrześcijańscy wykazywali, iż w osobie Jezusa Chrystusa wypełniły się wszystkie przepowiednie proroków. Pierwszym etapem chrześcijańskiej myśli teologicznej była dążność do utrwalenia nauki Chrystusa i apostołów.</ab>
    </div>
    <div xml:id="txt_2-div" decls="#h_2-bibl">
     <ab n="p408in416of:310-2-000000057" xml:id="txt_2.1-ab">Pełne następstwa teologiczne ekspansji wschodnich autorów na Zachodzie ujawniły się dopiero wówczas, gdy nowe, tworzące się środowiska szkolne zachodnioeuropejskie przyswoiły sobie najważniejsze elementy filozofii greckiej, podstawowe pojęcie greckiej metafizyki: pojęcie przyczyny (causa: materialis, formalis, motiva, finalis), materia, forma, substantia, accidens itp. Wszystkie one znalazły zastosowanie w teologii. Wraz z nimi przyjmują się w teologii metody filozoficzne. W następstwie tego procesu dokonuje się racjonalizacja wiary.</ab>
    </div>
    <div xml:id="txt_3-div" decls="#h_3-bibl">
     <ab n="p858in866of:310-2-000000057" xml:id="txt_3.1-ab">Nie jest rzeczą łatwą podsumować rezultaty teologicznych prac dwudziestowiecznych pokoleń intelektualistów katolickich. Wydaje się, że w okresie poprzedzającym Vaticanum II zarysowały się w teologii dwie tendencje: z jednej strony pragnienie ścisłego kontaktu z tradycją, czyli nawrót do źródeł, z drugiej strony konfrontacja i adaptacja chrześcijańskiego posłannictwa do potrzeb współczesnego świata.</ab>
    </div>
    <div xml:id="txt_4-div" decls="#h_4-bibl">
     <ab n="p933in941of:310-2-000000057" xml:id="txt_4.1-ab">Od tego czasu oficjalna działalność Cerkwi rosyjskiej ograniczona była wyłącznie do kultu, obowiązywał zakaz religijnego nauczania dzieci i młodzieży, zamykano masowo kościoły, wywożono księży. Równocześnie rozwijano agitację antyreligijną, która na początku lat trzydziestych uzyskała monstrualne rozmiary. W takich warunkach wielu duchownych decydowało się na organizowanie katakumbowego życia religijnego. Tworzyły się tajne wspólnoty religijne, klasztory, seminaria duchowne. Katakumbowa Cerkiew odegrała ważną rolę w zachowaniu wartości chrześcijańskich.</ab>
    </div>
    <div xml:id="txt_5-div" decls="#h_5-bibl">
     <ab n="p738in746of:310-2-000000057" xml:id="txt_5.1-ab">Od końca XVIII w. w wielonarodowym cesarstwie austriackim widoczne były coraz wyraźniej przejawy budzenia się poczucia odrębności narodowej u poszczególnych społeczności i grup językowo-etnicznych. Odrodzenie madziarskiej świadomości narodowej, które miało oparcie w węgierskim kalwinizmie, doprowadziło do przekształcenia cesarstwa w monarchię austro-węgierską (1867). Od 1868 r. do upadku Austro-Węgier w 1918 r. postępował proces bezwzględnej madziaryzacji królestwa węgierskiego i pogłębiała się walka Madziarów z Wiedniem o autonomię językową i kulturalną.</ab>
    </div>
    <div xml:id="txt_6-div" decls="#h_6-bibl">
     <ab n="p845in853of:310-2-000000057" xml:id="txt_6.1-ab">Widać z tego, co powiedziano, że istniały wielorakie związki między misjami i cywilizacją europejską, tak głębokie, iż w praktyce nie było możliwe przyjęcie chrześcijaństwa bez jednoczesnego przyjęcia cywilizacji europejskiej, wraz ze wszystkimi, płynącymi stąd konsekwencjami społecznymi, gospodarczymi i politycznymi. Konsekwencje te ujawnią się w momencie, kiedy układ sił w świecie zacznie się przesuwać na niekorzyść Europy i kiedy ludy kolorowe zaczną uświadamiać sobie własną odrębność kulturową.</ab>
    </div>
   </body>
  </text>
 </TEI>
</teiCorpus>
