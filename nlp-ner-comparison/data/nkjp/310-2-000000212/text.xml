<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p510in545of:IJP:ksiazki1:310-2-000000212" xml:id="txt_1.1-ab">Złożoność biografii Wilhelma bez wątpienia nie stanowiła tajemnicy dla jego współczesnych. Benedyktyn Mateusz Paris (ok. 1200-1259) wspomniał, że po otwarciu grobu hrabiego Pembroke w 1240 roku okazało się, że jego zwłoki znajdują się w stanie daleko posuniętego rozkładu i obrzydliwie śmierdzą, i uznał to za dowód jego wielkiej grzeszności za życia.</ab>
    </div>
    <div xml:id="txt_2-div" decls="#h_2-bibl">
     <ab n="p87in107of:IJP:ksiazki1:310-2-000000212" xml:id="txt_2.1-ab">Niestety nie dotrwała ona do naszych czasów i jej wygląd znany jest jedynie z dawnej ikonografii. Nagrobek zniszczono podczas pospiesznej rozbiórki opactwa w 1529 roku. Przy tej okazji doszło ponoć do jakiś nadużyć, a czaszkami wydobytymi wówczas z krypt i grobów mało bogobojne pospólstwo grało w kręgle.</ab>
    </div>
    <div xml:id="txt_3-div" decls="#h_3-bibl">
     <ab n="p544in582of:IJP:ksiazki1:310-2-000000212" xml:id="txt_3.1-ab">Kiedy umierał Dietmar von Aist, w twórczości innych niemieckich poetów ujawniały się już wyraźne wpływy prowansalskie oraz północnofrancuskie, widoczne w treści i w formie wierszy. Wiele z powstałych wówczas pieśni było kontrafakturami, czyli ich teksty śpiewano do niezmienionych melodii zapożyczonych od trubadurów i truwerów. Ten okres minnesangu zakończył się w ostatniej dekadzie XII wieku, gdy naśladownictwa ustąpiły nowym tematom i formom wypracowanym przez miejscowych poetów.</ab>
    </div>
    <div xml:id="txt_4-div" decls="#h_4-bibl">
     <ab n="p438in473of:IJP:ksiazki1:310-2-000000212" xml:id="txt_4.1-ab">Zdobywanie wpływów i wyższej pozycji na dworze wymagało podjęcia rywalizacji nie tylko z rycerzami, lecz także z duchownymi. Świeccy konkurowali z nimi w zabiegach o zaszczyty oraz o względy niewiast i konflikt między tymi grupami dworzan miał już w czasach Wilhelma Marszałka długą historię.</ab>
    </div>
    <div xml:id="txt_5-div" decls="#h_5-bibl">
     <ab n="p244in270of:IJP:ksiazki1:310-2-000000212" xml:id="txt_5.1-ab">Osobnym zagadnieniem była wierność w relacjach między kochankami. Trubadur głosił, iż jej dochowanie należało do obowiązków damy, lecz niczego nie gwarantowało niewieście. Dowodem, los książęcej "przyjaciółki" wspomnianej w Napiszę wiersz, całkiem o niczym (Farai un vers de drei nien), porzuconej bez żalu dla innej, jeszcze bardziej uległej i piękniejszej.</ab>
    </div>
    <div xml:id="txt_6-div" decls="#h_6-bibl">
     <ab n="p531in569of:IJP:ksiazki1:310-2-000000212" xml:id="txt_6.1-ab">Pan zamku Liechtenstein karierę robił u boku ostatniego księcia Austrii z dynastii Babenbergów Fryderyka II Bitnego (1230-1246), który, co dla Ulryka było wyjątkowo sprzyjającą okolicznością, w rok przed objęciem władzy ożenił się z merańską księżniczką Agnieszką, córką Ottona i Beatrycze. Możliwość przywołania zasług w dworskiej i rycerskiej służbie zarówno dla rodziców księcia Austrii jak i jego małżonki stanowiła niebagatelny atut w rywalizacji o ich łaski.</ab>
    </div>
    <div xml:id="txt_7-div" decls="#h_7-bibl">
     <ab n="p24in38of:IJP:ksiazki1:310-2-000000212" xml:id="txt_7.1-ab">Ponieważ książka stanowi drugą część cyklu, aby uniknąć nużących Czytelników powtórzeń, pominąłem w niej wyjaśnianie zagadnień omówionych w pierwszym tomie. Ze względu na jej popularnonaukowy charakter zachowałem zasadę, że zamieszczone przypisy stanowią przede wszystkim wskazówki bibliograficzne oraz zachętę do dalszych lektur.</ab>
    </div>
    <div xml:id="txt_8-div" decls="#h_8-bibl">
     <ab n="p453in488of:IJP:ksiazki1:310-2-000000212" xml:id="txt_8.1-ab">Stary król okazał się wyrozumiały dla towarzyszy zmarłego syna i najlepszych z nich przyjął na swój dwór. Marszałkowi, którego lojalności wciąż nie był pewien, w dość nietypowy sposób pomógł zebrać fundusze na wyprawę do Palestyny. Zatrzymał dwa konie rycerza, jako gwarancję jego powrotu, a w zamian dał mu ich równowartość w gotówce. Umożliwiło to Wilhelmowi natychmiastowe wyruszenie w drogę i oddalenie się od kapryśnego monarchy.</ab>
    </div>
    <div xml:id="txt_9-div" decls="#h_9-bibl">
     <ab n="p559in597of:IJP:ksiazki1:310-2-000000212" xml:id="txt_9.1-ab">W dwóch innych pieśniach porannych kwestionował sens rozdzielania się kochanków. Jeżeli zostali oni zaskoczeni przez świt i ich miłosnemu związkowi grozi ujawnienie, rycerz żadną miarą nie powinien narażać niewiasty na taką niesławę i ryzykować, że zostanie dostrzeżony jak opuszcza jej alkowę. Zamiast wychodzić, lepiej aby znalazł w komnacie bezpieczne schronienie i w ukryciu poczekał do następnej, wypełnionej rozkoszą nocy!</ab>
    </div>
   </body>
  </text>
 </TEI>
</teiCorpus>
