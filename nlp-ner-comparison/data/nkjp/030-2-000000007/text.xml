<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p735in743of:PWN:030-2-000000007" xml:id="txt_1.1-ab">O wybuchu dżumy dowiedział się po raz pierwszy z ust małego boya w hotelu. Instynktownie ucieszył się: nieoczekiwana sojuszniczka. Będzie zabawa lepsza od wszelkich interwencji. Zakorkuje Europę na ładne parę miesięcy - ani okrętów, ani wojsk, ani nabitych funtami waliz. Byle tylko przetrzymała trochę dłużej, póki nasi nie zdążą rozprawić się do cna ze swoimi i z tamtymi!</ab>
    </div>
    <div xml:id="txt_2-div" decls="#h_2-bibl">
     <ab n="p1075in1083of:PWN:030-2-000000007" xml:id="txt_2.1-ab">W poszukiwaniu pisuaru rotmistrz Sołomin zabłądził wśród nieskończonych kuluarów i długo wałęsał się, na próżno szukając zgubionej sali. Kiedy wreszcie natrafił na schody i znalazł się na ulicy, kolegów przed pałacem już nie było; najwidoczniej nie mogąc się go doczekać udali się bez niego na miasto.</ab>
    </div>
    <div xml:id="txt_3-div" decls="#h_3-bibl">
     <ab n="p919in927of:PWN:030-2-000000007" xml:id="txt_3.1-ab">Wyniosłe i oziębłe tafle luster, przyjmujące z lokajską pokorą każdy rzucony im jak policzek gest, wszystkie te szafy i biurka, obojętne, druzgocące swą niezbitą, matematyczną pewnością, że stać będą tak samo, odbijać wypolerowaną powierzchnią swej drewnianej skóry inne gesty, twarze i grymasy, kiedy po misterze Dawidzie Lingslayu nie zostanie ani śladu, swoją spokojną, arogancką wyższością zdolne były doprowadzić go do szału.</ab>
    </div>
    <div xml:id="txt_4-div" decls="#h_4-bibl">
     <ab n="p1084in1092of:PWN:030-2-000000007" xml:id="txt_4.1-ab">Jak gdyby obserwowało go w tej chwili całe miasto (ulica była zupełnie pusta), rotmistrz Sołomin wyjął od niechcenia gruby złoty zegarek; jakby zauważył dopiero teraz, że właśnie jest pora posiłku, nieokreślonym, lecz wymownym gestem dał komuś do zrozumienia, że skoro już w pobliżu znalazła się restauracja, nie szkodziłoby zjeść w niej śniadanie, i z obojętną, znudzoną miną światowca pchnął masywne lustrzane drzwi.</ab>
    </div>
    <div xml:id="txt_5-div" decls="#h_5-bibl">
     <ab n="p41in49of:PWN:030-2-000000007" xml:id="txt_5.1-ab">Przylepiony do żelaznej kraty, przestał tak cały dzień. Od dwóch już dni nie miał nic w ustach, lecz ckliwy posmak śliny, pozostający w sferze wrażeń smakowych, nie przeniknąwszy do świadomości, nie stał się jeszcze głodem.</ab>
     <ab n="p42in50of:PWN:030-2-000000007" xml:id="txt_5.2-ab">Nad wieczorem lunął deszcz i pod chluszczącymi strumieniami wody twarde kontury przedmiotów zafalowały łagodnie, wydłużając się w głąb, jak zanurzone w wartkim, przezroczystym nurcie.</ab>
    </div>
    <div xml:id="txt_6-div" decls="#h_6-bibl">
     <ab n="p2187in2195of:PWN:030-2-000000007" xml:id="txt_6.1-ab">Czarne paszcze głośników zagrzmiały mosiężną fanfarą "Międzynarodówki".</ab>
     <ab n="p2188in2196of:PWN:030-2-000000007" xml:id="txt_6.2-ab">Tłumy, zdawało się, ogarnął jakiś szał. Ludzie biegli, gniotąc i tratując się nawzajem. Tysiące rozwartych podziwem ust podchwyciły cichnący refren "Międzynarodówki".</ab>
     <ab n="p2189in2197of:PWN:030-2-000000007" xml:id="txt_6.3-ab">I pod wzdętymi żaglami pieśni masy drgnęły, jak tytaniczne okręty, trzeszcząc w spojeniach, zakołysały się na mieliznach jezdni i ciężko ruszyły.</ab>
    </div>
    <div xml:id="txt_7-div" decls="#h_7-bibl">
     <ab n="p1750in1758of:PWN:030-2-000000007" xml:id="txt_7.1-ab">Znalazłszy się w kabinie radiotelegrafu szpakowaty pan poprosił dyżurnego telegrafistę o przesłanie do Nowego Jorku pilnej szyfrowanej depeszy. Radiotelegrafista skłonił się z uszanowaniem. Zastukał aparat.</ab>
     <ab n="p1751in1759of:PWN:030-2-000000007" xml:id="txt_7.2-ab">Wychodząc po chwili z kabiny, szpakowaty pan natknął się w drzwiach na korpulentnego jegomościa w rogowych okularach.</ab>
    </div>
    <div xml:id="txt_8-div" decls="#h_8-bibl">
     <ab n="p1041in1049of:PWN:030-2-000000007" xml:id="txt_8.1-ab">Z Rosji uciekli jedni z pierwszych. Przebąkiwano o nich, że są w Paryżu. Przewidujący generał pieniądze umieścił w zagranicznym banku. W Paryżu, grając na giełdzie, majątek podobno podwoił.</ab>
     <ab n="p1042in1050of:PWN:030-2-000000007" xml:id="txt_8.2-ab">Przyjechawszy do Paryża latem Sołomin odszukał ich adres. Powiedziano mu: państwo - w Nizzy, kiedy wrócą - nie wiemy.</ab>
    </div>
    <div xml:id="txt_9-div" decls="#h_9-bibl">
     <ab n="p314in322of:PWN:030-2-000000007" xml:id="txt_9.1-ab">Potem z probówkami w jednej ręce zbliżył się do wielkiej pompy odśrodkowej, wprawianej w ruch motorem Diesla.</ab>
     <ab n="p315in323of:PWN:030-2-000000007" xml:id="txt_9.2-ab">Gdzieś na dole trzasnęła brama. Pierre zatrzymał się i przez chwilę nasłuchiwał. Panowała zupełna cisza. Wówczas Pierre wielkim kluczem francuskim zaczął otwierać kran olbrzymiego leja pompy, służącego za rezerwuar wody, puszczającej ją w ruch. Otwarłszy kran, jął odkorkowywać palcami pierwszą probówkę. Szczelny korek nie wychodził. W rozdrażnieniu Pierre chwycił go silnie zębami.</ab>
    </div>
    <div xml:id="txt_10-div" decls="#h_10-bibl">
     <ab n="p247in255of:PWN:030-2-000000007" xml:id="txt_10.1-ab">Silne szarpnięcie zmusiło go do otworzenia oczu. Zamiast granatowego policjanta Pierre ujrzał nad sobą czerstwą, rumianą twarz z wysoką nadbudówką czoła pod okapem kaszkietu.</ab>
     <ab n="p248in256of:PWN:030-2-000000007" xml:id="txt_10.2-ab">Był już dzień. Człowiek pochylony nad nim tarmosił go widocznie od dawna .</ab>
     <ab n="p249in257of:PWN:030-2-000000007" xml:id="txt_10.3-ab">Młody, wesoły głos otrzeźwił go jak strumień chłodnej, kryształowej wody.</ab>
    </div>
    <div xml:id="txt_11-div" decls="#h_11-bibl">
     <ab n="p756in764of:PWN:030-2-000000007" xml:id="txt_11.1-ab">Jednego wieczora zaszedłem do kolegi, rektora Sorbony, i w długiej rozmowie starałem się go przekonać, że kultura europejska przeszczepiona na grunt azjatycki, jak bakteria przeniesiona w inne środowisko, staje się dla Europy zabójczą, że Europa oświecając nieopatrznie Azję gotuje sobie własną zagładę. Dowodziłem mu, że należy, nie tracąc ani dnia, zamknąć uniwersytety europejskie dla Azjatów. Wziął mnie za wariata i skierowawszy rozmowę na inne tory, troskliwie odprowadził mnie do domu.</ab>
    </div>
    <div xml:id="txt_12-div" decls="#h_12-bibl">
     <ab n="p1781in1789of:PWN:030-2-000000007" xml:id="txt_12.1-ab">Pociski waliły bez ustanku. Tylna część kadłuba "Maurytanii", zdruzgotana na miazgę, z błyskawiczną szybkością pogrążała się w wodę. Nad falami sterczał jeszcze tylko wystrzelający pionowo dziób.</ab>
     <ab n="p1782in1790of:PWN:030-2-000000007" xml:id="txt_12.2-ab">Na dziobie, bodącym niebo, przerzucony przez poręcz wisiał mister Dawid Lingslay. Z oderwanej wraz z częścią tułowia ręki obfitym strumieniem spływała na pokład krew.</ab>
    </div>
    <div xml:id="txt_13-div" decls="#h_13-bibl">
     <ab n="p881in889of:PWN:030-2-000000007" xml:id="txt_13.1-ab">I jak tu nie zwątpić? Wziął na ramiona swoje brzemię, przechodzące siły człowiecze. W księdze gniewu pańskiego wyczytał bekijach nejfesz, i odtąd Żydzi nie siedzą na pokucie po swoich zmarłych, a trupy żydowskie bez oporządzenia rytualnego idą na łono śmierci .</ab>
    </div>
    <div xml:id="txt_14-div" decls="#h_14-bibl">
     <ab n="p907in915of:PWN:030-2-000000007" xml:id="txt_14.1-ab">Rabi Eleazar ben Cwi nie szemrze. Wie: niezbadane są wyroki boże. Na kogo On wskaże palcem, ten daremnie ujść by chciał swemu przeznaczeniu. Nie, rabi Eleazar nie będzie skomlał, jak Mojżesz: "Słuchaj, Panie, poślij tego, kogo posłać masz". Za dawno przywykł do posłuchu. Pewną ręką zamyka książkę. Wstaje. Wyprostował się. Woła szamesa.</ab>
    </div>
    <div xml:id="txt_15-div" decls="#h_15-bibl">
     <ab n="p933in941of:PWN:030-2-000000007" xml:id="txt_15.1-ab">Nadawszy do New Yorku testament, mister Dawid Ligslay po raz pierwszy uświadomił sobie treść oklepanego słowa "wakacje" i pożałował, że potrwają tak niedługo. Jakkolwiek bądź, postanowił po raz pierwszy w życiu całkowicie poświęcić je miłości. Była to właśnie ta funkcja życiowa, na którą nigdy nie wystarczało mu czasu, którą załatwiać musiał między dwoma dzwonkami telefonu, zawsze w pośpiechu i zawsze nie w porę.</ab>
    </div>
    <div xml:id="txt_16-div" decls="#h_16-bibl">
     <ab n="p1213in1221of:PWN:030-2-000000007" xml:id="txt_16.1-ab">Sen jednak nie przychodził. Poprzewracawszy się z boku na bok, towarzysz Lecoq zapalił papierosa. Spojrzał na zegarek. Czwarta. Dokończył papierosa, wstał, zapalił światło. Podszedł do biurka. Z szuflady biurka wyciągnął schowany głęboko pod raportami gruby brulion w ceratowej okładce i rozłożył go na stole.</ab>
    </div>
    <div xml:id="txt_17-div" decls="#h_17-bibl">
     <ab n="p583in591of:PWN:030-2-000000007" xml:id="txt_17.1-ab">Pośród traktatów, pośród rozpraw świątobliwych ojców, wpadła mu w ręce książka, która zainteresowała go bardziej niż inne. Bogobojny "ojciec" demaskował w niej jakąś współczesną herezję, imieniem: socjalizm.</ab>
     <ab n="p584in592of:PWN:030-2-000000007" xml:id="txt_17.2-ab">Przeczytał uważnie, przeczytawszy, zaczął od początku.</ab>
     <ab n="p585in593of:PWN:030-2-000000007" xml:id="txt_17.3-ab">Są ludzie, sekta, którzy zechcieli wszystko mierzyć pracą. Zasada, jak u świętego Pawła: "Kto nie pracuje, niechaj nie je". Odebrać bogactwa wszystkim bogaczom i uczynić je własnością powszechną. Zniósłszy własność prywatną wydzielać każdemu wedle jego pracy.</ab>
    </div>
    <div xml:id="txt_18-div" decls="#h_18-bibl">
     <ab n="p1227in1235of:PWN:030-2-000000007" xml:id="txt_18.1-ab">Zdezorientowana, zbyteczna policja, wypierana kolejno ze wszystkich nowo powstałych państewek, ściągnęła siłą przyzwyczajenia do swych koszar na wysepce Cite, którą zamykały z trzech stron trzy niezależne republiki: żółta, żydowska i anglo-amerykańska.</ab>
     <ab n="p1228in1236of:PWN:030-2-000000007" xml:id="txt_18.2-ab">Wysepka Cite spoczywa w uścisku dwóch ramion Sekwany i wyodrębniona przez samą naturę zdaje się stanowić pewnego rodzaju samodzielną jednostkę terytorialną .</ab>
     <ab n="p1229in1237of:PWN:030-2-000000007" xml:id="txt_18.3-ab">Owego dnia zaroiła się ona od bezrobotnych granatowych człowieczków.</ab>
    </div>
    <div xml:id="txt_19-div" decls="#h_19-bibl">
     <ab n="p666in674of:PWN:030-2-000000007" xml:id="txt_19.1-ab">Mijały miesiące.</ab>
     <ab n="p667in675of:PWN:030-2-000000007" xml:id="txt_19.2-ab">W fabryce robota posuwała się szybko. Były już trzy kółka ze starszych robotników. Do pomocy nie miał nikogo. Wszystko - sam. Nadążał z trudnością. Własne studia na czas jakiś musiał zarzucić.</ab>
     <ab n="p668in676of:PWN:030-2-000000007" xml:id="txt_19.3-ab">I mimo wszystko, po nocach, gdy pozostawał sam, tęsknił potajemnie do dawnych rozmów z Czen, do jasnych, dowierzających oczu, do miękkiej egzaltacji jej głosu.</ab>
    </div>
    <div xml:id="txt_20-div" decls="#h_20-bibl">
     <ab n="p398in406of:PWN:030-2-000000007" xml:id="txt_20.1-ab">16 lipca na murach Paryża ukazało się drugie orędzie prefektury. Prefektura donosiła, że, celem umiejscowienia wyjątkowo złośliwej epidemii i zapobieżenia rozszerzaniu się jej na całą Francję, Paryż otoczony został w nocy kordonem wojsk. Wszelkie próby wydostania się poza obręb miasta są bezcelowe i karane będą śmiercią. Prefekt wzywał mieszkańców do spokoju i rozwagi oraz do nie opuszczania mieszkań.</ab>
    </div>
    <div xml:id="txt_21-div" decls="#h_21-bibl">
     <ab n="p159in167of:PWN:030-2-000000007" xml:id="txt_21.1-ab">Do bocznych drzwi gwarliwym potokiem, popychając się i depcąc, parł nieprzeliczony czarny tłum. Pierre doznał wrażenia, jak gdyby gdzieś już widział tę ciżbę, był jej zagubioną cząstką. Przypomniała mu się taka sama zbałwaniona rzeka ludzi, cisnących się w Halach po miskę cebulowej zupy.</ab>
    </div>
    <div xml:id="txt_22-div" decls="#h_22-bibl">
     <ab n="p1247in1255of:PWN:030-2-000000007" xml:id="txt_22.1-ab">Po tym pierwszym odruchu ożywienia zapadł jednak z powrotem w dawną apatię.</ab>
     <ab n="p1248in1256of:PWN:030-2-000000007" xml:id="txt_22.2-ab">Na trzeci dzień, w porannym raporcie, po konwencjonalnych zwrotach, że w państwie panuje spokój i wypadków naruszania praworządności nie zanotowano, kancelaria donosiła dyktatorowi, iż jest rzeczą niezbędną zdefiniowanie na nowo pojęcia nie praworządności i wydesygnowanie bodaj kilku przestępców, bowiem policja bez przestępców zaczyna powątpiewać o swej autentycznej realności.</ab>
    </div>
   </body>
  </text>
 </TEI>
</teiCorpus>
