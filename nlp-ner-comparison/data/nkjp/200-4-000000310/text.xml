<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p275in300of:IJP:ksiazki1:200-4-000000310" xml:id="txt_1.1-ab">W tym momencie zrozumiałam, że ona się myli. Nie miałam matki. I chociaż wtedy byłam zupełnym dzieckiem, przysięgłam sobie, że nie będę o niej myślała. Nigdy. Chyba mi się udało. Jeżeli mnie coś boli, to puste miejsce po niej. Czuję to puste miejsce w swoim sercu.</ab>
    </div>
    <div xml:id="txt_2-div" decls="#h_2-bibl">
     <ab n="p1112in1187of:IJP:ksiazki1:200-4-000000310" xml:id="txt_2.1-ab">Mam czekać tak długo - potem pomyślałam: - Czy ty wiesz, czym jest rozpacz? Nie potrafię opowiedzieć jej słowami. Ból, który rozłazi się jak robactwo, jest wszędzie, w ustach, w przełyku, w żołądku. I nie można uciec. Coś bardzo niedobrego w mózgu. Odczuwa się jak nasadzoną, gnijącą czapę, w rodzaju grzyba... Rozpacz cuchnie... Nie można pozbyć się tego zapachu...</ab>
    </div>
    <div xml:id="txt_3-div" decls="#h_3-bibl">
     <ab n="p683in730of:IJP:ksiazki1:200-4-000000310" xml:id="txt_3.1-ab">Ta kobieta przystanęła na chodniku, a potem cała zwróciła się w moją stronę. Pierwsze wrażenie, że znam tę twarz. A potem: Wera! Patrzyłyśmy na siebie bez słowa. Prawie się nie zmieniła, miała dość ostry makijaż. Była tylko trochę starsza i nosiła gładkie włosy, schowane pod chustką.</ab>
     <ab n="p684in732of:IJP:ksiazki1:200-4-000000310" xml:id="txt_3.2-ab">Stałyśmy tak o kilka kroków od siebie, w końcu ja podeszłam.</ab>
    </div>
    <div xml:id="txt_4-div" decls="#h_4-bibl">
     <ab n="p1326in1411of:IJP:ksiazki1:200-4-000000310" xml:id="txt_4.1-ab">Już dawno zrobiłam sobie krzywdę - pomyślałam, ale bez emocji.</ab>
     <ab n="p1327in1412of:IJP:ksiazki1:200-4-000000310" xml:id="txt_4.2-ab">Nie poczułam ukłucia, to było coś takiego, jakby ktoś wysypał mi na plecy tysiące maleńkich mrówek, takich mrówek faraona, które swoim zwyczajem wędrowały jedna za drugą. Biegły tak w różnych kierunkach. Mrówki biegną gęsiego - pomyślałam z odrobiną czegoś, co mogło być poczuciem humoru, ale zaraz pojawiła się ta czarna melancholia. Z oczu pociekły mi łzy.</ab>
    </div>
    <div xml:id="txt_5-div" decls="#h_5-bibl">
     <ab n="p1198in1277of:IJP:ksiazki1:200-4-000000310" xml:id="txt_5.1-ab">Nic nie odpowiedziałam, tylko patrzyłam na niego. Wtedy chyba zrozumiałam, że kocham tego człowieka, że kochałam go od dawna, a raczej, że kochałam Was obu. To było jak nieszczęście. On musiał zrozumieć mój wzrok. Nagle zmienił się na twarzy. Podszedł do mnie. Oparłam głowę o jego ramię, jak ktoś chory albo bardzo zmęczony. Tak się czułam.</ab>
    </div>
    <div xml:id="txt_6-div" decls="#h_6-bibl">
     <ab n="p7in20of:IJP:ksiazki1:200-4-000000310" xml:id="txt_6.1-ab">Tyle lat minęło, a pamiętam słowa starego Żyda z getta. Powiedział: "Jabłko, które za daleko padnie od jabłoni, zgnije, zrobaczywieje". Czy jestem takim jabłkiem? Od pierwszej chwili, kiedy Cię ujrzałam w drzwiach, byłam już tylko kobietą. Zakorzeniłam się w swojej miłości i w swoim strachu. Miłość i strach stały się istotą mojego życia.</ab>
    </div>
    <div xml:id="txt_7-div" decls="#h_7-bibl">
     <ab n="p95in113of:IJP:ksiazki1:200-4-000000310" xml:id="txt_7.1-ab">Kiedy weszłam do pokoju, tatuś siedział w fotelu. Drzemał. Nagle uświadomiłam sobie, jak bardzo się ostatnio postarzał. Nigdy nie był wysoki, ale teraz jakby się jeszcze skurczył, plecy mu się pochyliły, głowa uciekła w ramiona. Już na pierwszy rzut oka widać było, że jest to człowiek załamany psychicznie. Uśmiechnął się na mój widok.</ab>
    </div>
    <div xml:id="txt_8-div" decls="#h_8-bibl">
     <ab n="p1267in1349of:IJP:ksiazki1:200-4-000000310" xml:id="txt_8.1-ab">Nie pytałam, czy także pierwszą, bo być może odpowiedź byłaby twierdząca, a tego bym już chyba nie zniosła. Teraz doszedł jeszcze Michał, a raczej jego konflikt z ojcem. Mieszkał w akademiku, na waleta. Miał tam przyjaciela. Mógł wchodzić dopiero po zgaszeniu światła i to przez okno. Opowiedział mi o tym, bo się do mnie odezwał. Wiedział, kiedy jestem sama.</ab>
    </div>
    <div xml:id="txt_9-div" decls="#h_9-bibl">
     <ab n="p1611in1715of:IJP:ksiazki1:200-4-000000310" xml:id="txt_9.1-ab">Płakałam z bólu, ten uścisk był nie do wytrzymania. Nagle na jego twarzy zobaczyłam krople krwi. Myślałam, że to coś z nim, ale to mnie krew poszła z nosa. On oprzytomniał. Ułożył mnie wysoko. Przyniósł z kuchni lód i zrobił mi zimny okład.</ab>
    </div>
    <div xml:id="txt_10-div" decls="#h_10-bibl">
     <ab n="p1808in1918of:IJP:ksiazki1:200-4-000000310" xml:id="txt_10.1-ab">Było już widno, wyraźnie widziałam znajome sprzęty. Drewnianą malowaną szafę, którą kupiliśmy od starej Niemki. Tak się tą szafą cieszyliśmy, była piękna... i komódka z lustrem, rzeźbione rydle, na jednym z nich leżał Twój szlafrok. Widok szlafroka napełnił mnie bólem, to był skrawek normalnego życia, które tak teraz było ode mnie daleko...</ab>
    </div>
    <div xml:id="txt_11-div" decls="#h_11-bibl">
     <ab n="p653in700of:IJP:ksiazki1:200-4-000000310" xml:id="txt_11.1-ab">W końcu była pierwsza gwiazdka, Michał wypatrzył ją z okna. Zaczęliśmy się dzielić opłatkiem. Marysia z Michałem, ja z Michałem, no i ja z Marysią. I wtedy stało się coś niesłychanego, jednocześnie przypadłyśmy do siebie. Była prawie mojego wzrostu, ale obejmując ją, zlękłam się, że tak jej mało. Czułam te ruchome kosteczki i bałam się, że mi się rozpadną w rękach. Ona płakała, a za chwilę płakałyśmy już obie.</ab>
    </div>
    <div xml:id="txt_12-div" decls="#h_12-bibl">
     <ab n="p356in383of:IJP:ksiazki1:200-4-000000310" xml:id="txt_12.1-ab">W połowie drogi zatrzymaliśmy się, żeby odpocząć. Michałowi chciało się pić, wyciągnęłam więc termos i kanapki. Siedziałam pod zdziczałą gruszą, która rodziła drobne, kwaśne owoce. Pełno ich leżało w trawie. Oparłam się plecami o jej pień i opanowało mnie dziwne uczucie. Wydawało mi się, że prowadzę z drzewem bezgłośny dialog. Wiedziałam, że to nie ma sensu, a jednak wsłuchałam się w szept drzewa.</ab>
    </div>
    <div xml:id="txt_13-div" decls="#h_13-bibl">
     <ab n="p404in432of:IJP:ksiazki1:200-4-000000310" xml:id="txt_13.1-ab">Potem poszliśmy z Michałem do lasu, cieszyłam się, że go nie strofujesz i pozwalasz mu włazić w najgłębsze zaspy. On to bardzo lubił. Kiedy zapadał się po pachy, wyciągaliśmy go ze śmiechem, otrzepując śnieg z kurtki i spodni. Trzeba było wracać na obiad. Przywołałeś Michała, który galopował gdzieś przed nami.</ab>
    </div>
    <div xml:id="txt_14-div" decls="#h_14-bibl">
     <ab n="p338in365of:IJP:ksiazki1:200-4-000000310" xml:id="txt_14.1-ab">Całymi godzinami nie było Cię w domu, zjawiałeś się dopiero, kiedy Michał szedł spać. Wyjątek stanowiły niedziele. Jednej takiej niedzieli wybraliśmy się za miasto. Jechaliśmy podmiejską ciuchcią, siedziałam naprzeciw Was obu i coś takiego myślałam, że oto widzę dwóch najważniejszych ludzi na świecie. Mężczyznę i chłopczyka. W tym momencie przyłapałam Twoje uważne spojrzenie. Spłoszyły się nasze oczy.</ab>
    </div>
    <div xml:id="txt_15-div" decls="#h_15-bibl">
     <ab n="p1516in1614of:IJP:ksiazki1:200-4-000000310" xml:id="txt_15.1-ab">Wtedy po powrocie z Kolonii prosto z lotniska pojechałeś do kliniki, a ja na Noakowskiego. Kiedy stanęłam przed drzwiami z tabliczką: "Krystyna i Andrzej Korzeccy", miałam uczucie, że znalazłam się tu po raz pierwszy. Otworzyłam drzwi własnym kluczem i przeszłam przez próg, a właściwie sama siebie przez ten próg przeniosłam. Tak, po raz pierwszy poczułam się w domu, nie u Ciebie, nie u Michała, po prostu u siebie.</ab>
    </div>
    <div xml:id="txt_16-div" decls="#h_16-bibl">
     <ab n="p738in787of:IJP:ksiazki1:200-4-000000310" xml:id="txt_16.1-ab">Mniej więcej po trzech miesiącach zdecydowałam się na rozmowę. Wybrałam moment, kiedy nie był zajęty i miał dobry humor. To był poniedziałek, a on spędził sobotę i niedzielę na rybach i złowił dużego szczupaka. Opowiedział mi ze szczegółami, jak się to odbyło. Potem podałam mu papiery do podpisu, ale nie odchodziłam. Czekałam.</ab>
    </div>
    <div xml:id="txt_17-div" decls="#h_17-bibl">
     <ab n="p655in702of:IJP:ksiazki1:200-4-000000310" xml:id="txt_17.1-ab">Nagle spostrzegłyśmy, że samotnie siedzi przy stole i nakłada na talerz kawałek karpia.</ab>
     <ab n="p656in703of:IJP:ksiazki1:200-4-000000310" xml:id="txt_17.2-ab">Ale dla niej było za dużo wzruszeń, nie mogła nic przełknąć. Widziałam, jak bardzo się stara, nie chcąc nam wyrządzić przykrości. Postawiłam przed nią filiżankę z barszczem.</ab>
    </div>
    <div xml:id="txt_18-div" decls="#h_18-bibl">
     <ab n="p93in111of:IJP:ksiazki1:200-4-000000310" xml:id="txt_18.1-ab">Stałam na chodniku z uczuciem, że wszystko dokoła jest ruchome. Patrzyła na mnie z politowaniem, ale w jej oczach pojawiło się coś ciepłego. Witała we mnie wspólniczkę. To był pierwszy stopień wtajemniczenia. Gotowa byłam iść dalej i ona o tym wiedziała. Ujęła mnie pod rękę.</ab>
    </div>
    <div xml:id="txt_19-div" decls="#h_19-bibl">
     <ab n="p630in674of:IJP:ksiazki1:200-4-000000310" xml:id="txt_19.1-ab">Musiałam przerwać pisanie, bo obudził się Michał. Bardzo przeżył śmierć matki. Płakał, nie odważył się do niej wejść. Siedziałam przy nim, dopóki nie zasnął na naszym tapczanie, a teraz podbiegł do mnie boso. Przytuliłam go. I właściwie oboje płakaliśmy, bo i mnie łzy płynęły po policzkach.</ab>
    </div>
   </body>
  </text>
 </TEI>
</teiCorpus>
