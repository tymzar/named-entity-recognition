<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p1233in1300of:IPIPAN_3101000001" xml:id="txt_1.1-ab">Uparci i bezkompromisowi, jednych przerażali, innych zachwycali. Odrzucili żądania Ameryki, domagającej się wydania saudyjskiego banity Osamy ben Ladena, który z afgańskiej ziemi wypowiedział wojnę wszystkiemu, co amerykańskie. Na próżno Amerykanie obiecywali talibom, że uznają ich reżim w zamian za wydanie Saudyjczyka. Na nic zdało się pięć milionów dolarów wyznaczonych za głowę ben Ladena i rakietowy atak na jego kryjówki.</ab>
    </div>
    <div xml:id="txt_2-div" decls="#h_2-bibl">
     <ab n="p445in488of:IPIPAN_3101000001" xml:id="txt_2.1-ab">O tym, co naprawdę działo się w kraju, wiedzieli tylko nieliczni notable. Przekupnie w bazarowych zaułkach opowiadali, że upadek rządu jest bliski i nieuchronny, a ministrowie i generałowie knują spiski albo pakują walizy i szykują się do ucieczki za granicę. Mówiono nawet, że sam prezydent Nadżibullah czeka tylko na specjalny samolot, którym zamierza się udać wzorem innych afgańskich władców na wygnanie do Indii, dokąd wcześniej odesłał już żonę i córki.</ab>
    </div>
    <div xml:id="txt_3-div" decls="#h_3-bibl">
     <ab n="p1382in1461of:IPIPAN_3101000001" xml:id="txt_3.1-ab">Dwa dni wcześniej podający się za dziennikarzy Arabowie dokonali samobójczego zamachu bombowego, zabijając Ahmada Szaha Massuda.</ab>
     <ab n="p1383in1466of:IPIPAN_3101000001" xml:id="txt_3.2-ab">Było ich dwóch i zawsze widziano ich razem. Młodszy, w okularach, był wysoki i miał jaśniejszą skórę. Przedstawiał się jako Mohammad Karim Tuszani. Starszy, dobiegający czterdziestki, nazywał się Mohammad Kassim i przypominał raczej Berbera niż Araba. Krępy, o potężnym karku, muskularnych barkach i udach wyglądał jak atleta. Podczas którejś kolacji wyznał, że przez kilkanaście lat uprawiał pięściarstwo.</ab>
    </div>
    <div xml:id="txt_4-div" decls="#h_4-bibl">
     <ab n="p419in459of:IPIPAN_3101000001" xml:id="txt_4.1-ab">Zazwyczaj jednak, gdy rosyjscy żołnierze lądowali na skalistych zboczach doliny Pandższiru, zastawali ją pustą. Wojsko przeszukiwało porzucone chałupy, wystawiało posterunki, a po kilku dniach okupacji oddziały szturmowe, których zadaniem było nie zajęcie doliny, lecz unicestwienie Massuda i jego buntowników, wycofywały się z wąwozu. Wtedy wracali chłopi, a wraz z nimi albo wkrótce po nich w pandższirskich wioskach pojawiali się mudżahedini.</ab>
    </div>
    <div xml:id="txt_5-div" decls="#h_5-bibl">
     <ab n="p1294in1364of:IPIPAN_3101000001" xml:id="txt_5.1-ab">Bunt dojrzewał w całej Arabii.</ab>
     <ab n="p1295in1365of:IPIPAN_3101000001" xml:id="txt_5.2-ab">Afgańska wojna, która wybuchła wkrótce po rebelii w Mekce, okazała się niespodziewanie odsieczą zarówno dla rodziny Saudów, jak wszystkich reżimów w świecie islamu. Mogli teraz odwrócić uwagę poddanych od oskarżeń kierowanych pod ich adresem przez coraz liczniejszych buntowników nawołujących do powstania. Udzielając poparcia świętej wojnie, mogli poprawić swoją nadszarpniętą reputację. I co najważniejsze, mogli pozbyć się wywrotowców, wysyłając ich na wojnę i pewną śmierć do Afganistanu.</ab>
    </div>
    <div xml:id="txt_6-div" decls="#h_6-bibl">
     <ab n="p559in602of:IPIPAN_3101000001" xml:id="txt_6.1-ab">Wysłał umyślnych do władcy sąsiedniej prowincji Baghlan, Sajjeda Dżafara Naderiego, ponieważ doniesiono mu, że ten szczerze nie znosi długowłosych mudżahedinów. Spotkali się, przypadli sobie do gustu. Podczas którejś z rozmów zakrapianych rosyjską wódką wyliczyli, że we dwóch panują prawie nad całą północą kraju. I gdy w Kabulu zaczęto szeptać, iż po północnej stronie Hindukuszu dojrzewa nowy bunt, do akcji wkroczył mędrzec Modżaddidi, którego panowanie zbliżało się powoli do końca.</ab>
    </div>
    <div xml:id="txt_7-div" decls="#h_7-bibl">
     <ab n="p401in441of:IPIPAN_3101000001" xml:id="txt_7.1-ab">Warowne mury potężnych, skalistych gór otaczających zewsząd Pandższir, a jednocześnie liczne, bezpieczne drogi ucieczki z doliny czynią z niej niedostępną, groźną twierdzę. Można stąd trzymać w szachu stolicę, Kabul, ale przede wszystkim biegnącą tuż obok, za sąsiednią doliną Andarabu, drogę przez przełęcz Salang, jedyną klamrę spinającą rozdzieloną Hindukuszem północ z południem kraju.</ab>
    </div>
    <div xml:id="txt_8-div" decls="#h_8-bibl">
     <ab n="p1502in1589of:IPIPAN_3101000001" xml:id="txt_8.1-ab">Droga z Kabulu do Kandaharu wiodła przez skalistą, rdzawoszarą pustynię, zamkniętą na horyzoncie monumentalnymi, nagimi skałami Hindukuszu, z których najwyższe pokryte już były białymi czapami śniegu. Jest to kraina ponura i bezludna. Z rzadka spotyka się przejeżdżające samochody, jeszcze rzadziej pasztuńskie wioski, złożone z glinianych, otoczonych wysokimi murami domostw.</ab>
    </div>
    <div xml:id="txt_9-div" decls="#h_9-bibl">
     <ab n="p557in600of:IPIPAN_3101000001" xml:id="txt_9.1-ab">Zrazu jednak nie dawał za wygraną. Postanowił walczyć, by ratować ze starych porządków, co się da. A przynajmniej choćby na jakiś czas powstrzymać zalewający kraj rewolucyjny potop. Zasiadał na najwyższym urzędzie. Miał szacunek i znane, poważane imię. Nie miał jednak siły, a więc także i władzy. Aby to zmienić, potrzebował kogoś, kto byłby jego całkowitym zaprzeczeniem. I znalazł. Dostuma.</ab>
    </div>
    <div xml:id="txt_10-div" decls="#h_10-bibl">
     <ab n="p48in67of:IPIPAN_3101000001" xml:id="txt_10.1-ab">Rewolucje, wojny i rządy mają twarze swoich przywódców – buntowników, generałów, mądrych mężów stanu, oszalałych tyranów. Obliczem afgańskiej rewolucji stali się jej szeregowi żołnierze, bosonodzy oberwańcy o zmierzwionych brodach i w czarnych zawojach turbanów na głowach. Mułła zaś, choć mówił o nim cały świat, pozostawał niewidzialny, bez twarzy. Wszechobecny, ale nieznany, więc złowróżbny.</ab>
    </div>
    <div xml:id="txt_11-div" decls="#h_11-bibl">
     <ab n="p1095in1162of:IPIPAN_3101000001" xml:id="txt_11.1-ab">Następca Kalamughina, mułła Wali Mohammad, nie miał już tej charyzmy, a jego imię nie budziło wśród kabulczyków tak panicznego strachu jak imię poprzednika. Wzorem emira i większości jego ministrów Wali Mohammad nie dbał zresztą o stolicę i na krok nie ruszał się z rodzinnego Kandaharu. W stolicy panował więc w jego zastępstwie pasztuński mułła i wojownik Mohammad Salem Haqqani, który łączył w sobie nieśmiałość parweniusza i okrucieństwo fanatyka.</ab>
    </div>
    <div xml:id="txt_12-div" decls="#h_12-bibl">
     <ab n="p223in263of:IPIPAN_3101000001" xml:id="txt_12.1-ab">Walczył od dawna. W jego armii służyli teraz synowie śmiałków, którymi dowodził przed laty. Ci zaś z dzisiejszych żołnierzy, którzy dochowali się potomków, już teraz wychowywali ich na wojowników przyszłej armii komendanta. Na nim samym zaś czas nie odcisnął piętna. Jakby postanowił uczynić go wiecznym. Albo zesłać mu śmierć, zanim się zestarzeje.</ab>
    </div>
    <div xml:id="txt_13-div" decls="#h_13-bibl">
     <ab n="p37in56of:IPIPAN_3101000001" xml:id="txt_13.1-ab">Czerń, ulubiona barwa, ostro podkreślała niezwykłą, niemal ascetyczną bladość oblicza emira. Długa, czarna, nienaznaczona siwizną broda, czarny turban i poczernione węglem, na wzór Proroka Mahometa, oczy nadawały jego twarzy wyraz posępny, ale i pełen majestatu. Regularność i szlachetność rysów zakłócała paskudna blizna, pokrywająca zmiażdżony przed laty prawy oczodół.</ab>
    </div>
    <div xml:id="txt_14-div" decls="#h_14-bibl">
     <ab n="p613in665of:IPIPAN_3101000001" xml:id="txt_14.1-ab">Co jakiś czas z piskiem opon przejeżdżał dżip albo terenowa toyota obwieszona zielonymi, białymi lub czarnymi chorągwiami. Taki rozpędzony samochód z portretem Massuda czy Haqqaniego zasłaniającym połowę przedniej szyby nie zważał ani na światła, ani na przepisy drogowe, ani na tłum na ulicach. Odtąd w opanowanym przez partyzantów z gór i pustyń Kabulu toyoty zawsze już miały pierwszeństwo, ponieważ jeździli nimi mudżahedini.</ab>
    </div>
    <div xml:id="txt_15-div" decls="#h_15-bibl">
     <ab n="p817in875of:IPIPAN_3101000001" xml:id="txt_15.1-ab">Wyprawiając się do którejś z pasztuńskich agencji – nie wszystkie są otwarte dla cudzoziemców – należało uzyskać najpierw stosowne zezwolenie, a także oświadczyć na piśmie, że nie będzie się zgłaszać żadnych pretensji i żądać jakiejkolwiek pomocy, że odtąd bierze się na siebie całą odpowiedzialność za swoje losy.</ab>
     <ab n="p818in876of:IPIPAN_3101000001" xml:id="txt_15.2-ab">Opowiedziano mi kiedyś historię o Pasztunie idącym na targ w Peszawarze.</ab>
    </div>
    <div xml:id="txt_16-div" decls="#h_16-bibl">
     <ab n="p1148in1215of:IPIPAN_3101000001" xml:id="txt_16.1-ab">Mudżahedini i talibowie zabraniali tego, co komuniści zalecali. Jedni pozwalali, drudzy zakazywali, ale z samymi kobietami nie miało to nic wspólnego. Zawsze były jedynie elementem rozgrywki o władzę, kierunek polityki, strategię.</ab>
     <ab n="p1149in1216of:IPIPAN_3101000001" xml:id="txt_16.2-ab">Perski czador czy afgańska burka stawały się politycznym manifestem. Nieliczne dzielne kobiety (za panowania talibów jedynie najdzielniejsze odważały się wychodzić samotnie na ulice miast i żebrać), które ośmielały się nie zgadzać z obowiązującymi porządkami, wykorzystywały swój ubiór jako przejaw buntu.</ab>
    </div>
    <div xml:id="txt_17-div" decls="#h_17-bibl">
     <ab n="p498in541of:IPIPAN_3101000001" xml:id="txt_17.1-ab">Afgańczycy nie uznawali ani wiecznych wrogów, ani wiecznych przyjaciół. Brytyjczycy, którym mimo wielu prób nigdy nie udało się ich podbić czy choćby okiełznać, mawiali o Afgańczykach, że “ci z nich, którzy są usposobieni przyjaźnie, strzelają do ciebie nocą, a usposobieni wrogo strzelają również w dzień”. W opinii tej było tyleż przesady, ile podziwu dla niepokornych górali, którzy pozostawali wierni i lojalni, dopóki stara przyjaźń nie zaczynała dla nich samych stanowić zagrożenia.</ab>
    </div>
   </body>
  </text>
 </TEI>
</teiCorpus>
