<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p1799in1816of:PWN:030-2-000000008" xml:id="txt_1.1-ab">Rozepchnęli tłum i weszli do szerokiej, sklepionej sieni. Sierżant pobiegł schodami na piętro, do oficera ubiorczego, lecz wrócił po chwili, nie znalazłszy go w kancelarii. Wobec tego ruszyli przez podwórze ku niskim, murowanym zabudowaniom, gdzie właśnie mieściła się komora pułkowa. Tymczasem i furgony wtoczyły się w dziedziniec; żołnierze pozostali przy nich, a sierżant wraz z Kazimierzem skierowali się ku otwartym drzwiom magazynu ubiorczego.</ab>
    </div>
    <div xml:id="txt_2-div" decls="#h_2-bibl">
     <ab n="p56in64of:PWN:030-2-000000008" xml:id="txt_2.1-ab">Ano, nie chciała, choćby zabij - nie! I ja też, moiściewy, brać nie dałem... Najstarsza ona przecież i robotna...tamto inne - drobiazg!... A tu ze mną wciąż gorzej, tej zimy, myślałem, nie przetrzymam...</ab>
     <ab n="p57in65of:PWN:030-2-000000008" xml:id="txt_2.2-ab">Przerwał na chwilę chwytając świszczący oddech.</ab>
     <ab n="p58in66of:PWN:030-2-000000008" xml:id="txt_2.3-ab">Dziewczyna głośniej zachlipała w progu.</ab>
    </div>
    <div xml:id="txt_3-div" decls="#h_3-bibl">
     <ab n="p1636in1653of:PWN:030-2-000000008" xml:id="txt_3.1-ab">Jakiś gorący dreszcz przeniknął Felusia. Myśl o ojcu zjawiła się groźnie i szarpnęła do głębi - ...Ach, cóż by ojciec na to, że Feluś spiskuje, że Feluś przysięgał nienawiść Mikołajowi... że Feluś może jutro wyjdzie na ulice warszawskie z żelazem w dłoni!... Z karabinem w garści!</ab>
    </div>
    <div xml:id="txt_4-div" decls="#h_4-bibl">
     <ab n="p530in547of:PWN:030-2-000000008" xml:id="txt_4.1-ab">Karczma stała pośrodku wsi, w miejscu gdzie wyboisty gościniec rozlewał się nagle, przechodząc w rozległy, zagnojony plac, pełen wiekuistych dziur i nigdy nie wysychających, smrodliwych bajorek. Ten plac przeznaczony był do postoju zajeżdżających przed karczmę wozów i pojazdów, z których tu często wyprzęgano konie w celu napojenia ich w pobliskim stawku.</ab>
    </div>
    <div xml:id="txt_5-div" decls="#h_5-bibl">
     <ab n="p227in235of:PWN:030-2-000000008" xml:id="txt_5.1-ab">Kazimierz pobladł. Był przygotowany, oczekiwał nieomal tych słów - a jednak, kiedy one padły z ust szlachcica, pojął nagle ich twarde, złowieszcze znaczenie.</ab>
     <ab n="p228in236of:PWN:030-2-000000008" xml:id="txt_5.2-ab">"Widzę, że nie na próżno mówią..." - kruszyły mu się te słowa w świadomości, wstrząśniętej do głębi.</ab>
    </div>
    <div xml:id="txt_6-div" decls="#h_6-bibl">
     <ab n="p2129in2146of:PWN:030-2-000000008" xml:id="txt_6.1-ab">Stężałe, śmiertelnie blade twarze podchorążych posuwały się w ciemność i głuszę Nowego Światu. - Gorejące, w rozwarciu wysilone oczy zionęły grozą, wściekłością i rozpaczą; w okna pogasłe, jakby tchem czyimś okropnym zdmuchnięte, w mury oślepłe, nieporuszone - zimne i czarne, w bramy brutalnie zatrzaśnięte - Szpada Wysockiego łyskała przed kolumną gniewnym, stalowym zygzakiem...</ab>
    </div>
    <div xml:id="txt_7-div" decls="#h_7-bibl">
     <ab n="p939in956of:PWN:030-2-000000008" xml:id="txt_7.1-ab">Poszli w Miodową.</ab>
     <ab n="p940in957of:PWN:030-2-000000008" xml:id="txt_7.2-ab">Kawiarnia, "Dziurką" zwana, znajdowała się w antresoli dawnego Tepperowskiego pałacu. Zwykle przepełniona bywalcami, ciemna od dymu niezliczonych fajek - dzisiaj była prawie pusta. W pierwszej dużej sali kłócili się przy stoliku dwaj jegomoście pochyleni nad warcabami; chudy akademik, nie opodal pijący kawę, rzucał ku nim spojrzenia pełne szyderstwa. Ktoś niewyraźny ziewał pod oknem, przeglądając "Gazetę Polską" - Podchorążowie skierowali się ku drzwiom wiodącym do drugiej, mniejszej salki.</ab>
    </div>
    <div xml:id="txt_8-div" decls="#h_8-bibl">
     <ab n="p1904in1921of:PWN:030-2-000000008" xml:id="txt_8.1-ab">W chwilę później wyszli z namiotu.</ab>
     <ab n="p1905in1922of:PWN:030-2-000000008" xml:id="txt_8.2-ab">Po drodze Jarmuntewacz okazywał się nader rozmownie: zagadywał o tym i owym, juści o bliskich, kompanijnych i pułkowych sprawach... O trudach i niedolach służby, co to - wiadomo - zawsze ich pełno i nigdy nie brak czy podchorążemu, czy prostemu żołnierzowi, choćby i, z przeproszeniem, kanceliście...</ab>
    </div>
    <div xml:id="txt_9-div" decls="#h_9-bibl">
     <ab n="p1in9of:PWN:030-2-000000008" xml:id="txt_9.1-ab">Ludzieee, la-bo-ga!.. Ludzieee!... - jęczała, ręce załamując na brzuchu, tęga, piersista dziewka. W jej twarzy, mokrej od łez rozmazanych i czerwonej, tężały w osłupieniu szkliste, bladoniebieskie oczy.</ab>
     <ab n="p2in10of:PWN:030-2-000000008" xml:id="txt_9.2-ab">Obok, u węgła chałupy, kuliły się zziębnięte, chude dzieciska, wystrachane, jak zawsze, widokiem obcych ludzi. Tych zaś było dziś aż siedmiu na podwórku Adamusa.</ab>
    </div>
    <div xml:id="txt_10-div" decls="#h_10-bibl">
     <ab n="p1742in1759of:PWN:030-2-000000008" xml:id="txt_10.1-ab">To był odręczny niejako, doraźny system wychowawczy kapitana Sakowskiego. Lecz równie srogo zwykł był on występować przy rannych raportach; areszt i chłosta dyktowane były wówczas za wykroczenia służbowe z niezwykłą szczodrobliwością.</ab>
     <ab n="p1743in1760of:PWN:030-2-000000008" xml:id="txt_10.2-ab">Tak się przedstawiał, rzec by można - od frontu, kapitan Sakowski, w którego kompanii miał Kazimierz stawiać pierwsze, rekruckie kroki żywota wojskowego.</ab>
    </div>
    <div xml:id="txt_11-div" decls="#h_11-bibl">
     <ab n="p1231in1248of:PWN:030-2-000000008" xml:id="txt_11.1-ab">Kancelaria dworska zmieniła się na biuro komisarskie, chętliwie użyczona na ten cel przez pana Czartkowskiego. Taki był naturalny porządek rzeczy, któremu nikt we wsi się nie dziwił.</ab>
     <ab n="p1232in1249of:PWN:030-2-000000008" xml:id="txt_11.2-ab">Nawet Derkacz, ten bowiem przestał już dawno dziwić się czemukolwiek...</ab>
     <ab n="p1233in1250of:PWN:030-2-000000008" xml:id="txt_11.3-ab">Komisarz urzędował w godzinach przedpołudniowych.</ab>
    </div>
    <div xml:id="txt_12-div" decls="#h_12-bibl">
     <ab n="p1221in1238of:PWN:030-2-000000008" xml:id="txt_12.1-ab">Kłaniali się znowu, tym samym ciężkim pokotem głów długowłosych i zgarbionych grzbietów; cisnęli się ku wyjściu, jeden po drugim, w milczeniu pełnym niepokoju i frasunku. Gdy już drzwi zamknęły się za ostatnim, pan Słoiwiński westchnął rozgłośnie, a głęboko, podług miary komisarskiego trudu.</ab>
    </div>
    <div xml:id="txt_13-div" decls="#h_13-bibl">
     <ab n="p532in549of:PWN:030-2-000000008" xml:id="txt_13.1-ab">Ambroży Mrowięc nie pierwszy raz przestępował płaski; wydeptany próg tego ganku. Dziś jednak czynił to z jakąś szczególną powściągliwością: przystawał, oglądał się za siebie ku drodze, wzdychał frasobliwie i pomrukiwał.</ab>
     <ab n="p533in550of:PWN:030-2-000000008" xml:id="txt_13.2-ab">Lecz otóż karczmarz dojrzał go spomiędzy krat szynkwasu - Nu, Mrowiec dzisiaj chory albo szóstaka zgubił!</ab>
    </div>
    <div xml:id="txt_14-div" decls="#h_14-bibl">
     <ab n="p1062in1079of:PWN:030-2-000000008" xml:id="txt_14.1-ab">Lud na kościele wespół uczynił to samo mnóstwem rąk do czół biegnących, do piersi i do ramion.</ab>
     <ab n="p1063in1080of:PWN:030-2-000000008" xml:id="txt_14.2-ab">Za czym ksiądz Bończa biret z głowy zgarnąwszy, dłonią prawą na bak odłożył, lewą zaś jął przewracać karty w pękatym ewangeliarzu.</ab>
    </div>
    <div xml:id="txt_15-div" decls="#h_15-bibl">
     <ab n="p1242in1259of:PWN:030-2-000000008" xml:id="txt_15.1-ab">Po czym pan komisarz nie czekając odpowiedzi grzebie w papierach rozłożonych na stole, wyszukuje w nich ustęp odnoszący się do pretensji owego Trząski (czy Półtoraka) - i tym samym pięknym, jakby księżowskim głosem odczytuje potoczyście, prędko a obojętnie. Chłop słucha pilnie i łakomie, goni słowa i zdania i dziwuje się, że to tam ano wszystko tak akuratnie, tak rzetelnie przez Kaźmirka opisane w tych papierach...</ab>
    </div>
    <div xml:id="txt_16-div" decls="#h_16-bibl">
     <ab n="p1956in1973of:PWN:030-2-000000008" xml:id="txt_16.1-ab">Więc gdy w pewnej chwili turkot z nagła zadudnił na gościńcu za plecami Wawrzona - chłop przystanął i zwrócił się w tamtą stronę.</ab>
     <ab n="p1957in1974of:PWN:030-2-000000008" xml:id="txt_16.2-ab">To pleban kawęczyński jechał dwukonnym wózkiem do miasta. Wawrzon zaprzęg poznawszy, zawczasu magierkę zerwał z głowy. Wózek zwolnił biegu i przystanął.</ab>
     <ab n="p1958in1975of:PWN:030-2-000000008" xml:id="txt_16.3-ab">Wtedy chłop tą magierką do kolan, godnie zamachnął i, na ile ciężar pozwalał, zgiął plecy w ukłonie.</ab>
    </div>
    <div xml:id="txt_17-div" decls="#h_17-bibl">
     <ab n="p1514in1531of:PWN:030-2-000000008" xml:id="txt_17.1-ab">Nie wiedziałem o tym! - mruknął chirurg rozkładając ręce.</ab>
     <ab n="p1515in1532of:PWN:030-2-000000008" xml:id="txt_17.2-ab">W tej chwili ruch się uczynił od drzwi, stuk licznych kroków i brzęczenie ostróg.</ab>
     <ab n="p1516in1533of:PWN:030-2-000000008" xml:id="txt_17.3-ab">Wielki książę jawił się jak zwykle, w towarzystwie świty generałów i adiutantów.</ab>
     <ab n="p1517in1534of:PWN:030-2-000000008" xml:id="txt_17.4-ab">Generał Rautensztrauch podszedł ku niemu i w służbistej postawie raportował coś długo po francusku.</ab>
    </div>
    <div xml:id="txt_18-div" decls="#h_18-bibl">
     <ab n="p956in973of:PWN:030-2-000000008" xml:id="txt_18.1-ab">Ów pożar gaśnie sycząc i dymiąc, a ja buch! leżę na ciepłym zgorzelisku i skubię zębami trawkę... no, mówię wam, świeżutką wiosenną trawkę!...</ab>
     <ab n="p957in974of:PWN:030-2-000000008" xml:id="txt_18.2-ab">I mruczę sobie pobożnie: - Skubże, skub, Piotrusiu, bo wieczór przyjdą cię podoić!... Proszę, i cóż wy na to?</ab>
    </div>
    <div xml:id="txt_19-div" decls="#h_19-bibl">
     <ab n="p1365in1382of:PWN:030-2-000000008" xml:id="txt_19.1-ab">Gdy drzwi zapadły, ujrzał się Kazimierz w obszernej izbie, której nikłego światła dostarczały z wysoka owe małe zakratowane okna. Nagie, surowe ściany tchnęły mroźną wilgocią. Lecz pośrodku wznosił się niski, z cegieł poszczerbionych ulepiony piec, którego nieforemny komin uchodził na zewnątrz przez zakopconą powałę; był widocznie świeżo nałożony, bo huczał ogniem i dymił gdzieniegdzie na izbę szczerbami komina.</ab>
    </div>
    <div xml:id="txt_20-div" decls="#h_20-bibl">
     <ab n="p386in394of:PWN:030-2-000000008" xml:id="txt_20.1-ab">Niekiedy bezwiednym a przelotnym gestem przyciskała do piersi dłoń prawą, a raczej miękką okładkę "Poezyj" pana Mickiewicza. Ów to miękki ucisk przypomniał pannie Anieli pewną altankę z brzozowych prętów, otoczoną ciemnymi świerkami, w najgęstszej części parku, przytykającej do ścian dworu.</ab>
    </div>
   </body>
  </text>
 </TEI>
</teiCorpus>
