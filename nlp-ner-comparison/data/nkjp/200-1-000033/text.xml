<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p1037in1152of:IPIPAN_2001000033" xml:id="txt_1.1-ab">Karolina spuściła głowę. Chciało jej się płakać. Myśl o skonstruowaniu balonu przyszła jej do głowy niedługo po przyjeździe do Miasta, gdy zorientowała się, jak duże są możliwości techniczne w Miejscu. Nawet dziwiła się, dlaczego Przybysze sami nie starali się w ten sposób opuścić Miejsca. Teraz zrozumiała, jak było naprawdę.</ab>
    </div>
    <div xml:id="txt_2-div" decls="#h_2-bibl">
     <ab n="p319in362of:IPIPAN_2001000033" xml:id="txt_2.1-ab">Przybysze nie mogli się z tym pogodzić. Kolejne grupy ludzi wyruszały na zbadanie terenu, próbowali nawet wspinać się na góry. Ale góry się nie poddawały. Kilku śmiałków runęło w przepaście. Nie było powrotu do Świata, nie było nawet możliwości rzucenia okiem na morze, za którym znajdują się dalekie kraje Świata.</ab>
    </div>
    <div xml:id="txt_3-div" decls="#h_3-bibl">
     <ab n="p773in859of:IPIPAN_2001000033" xml:id="txt_3.1-ab">Ewa była jeszcze bardziej niż Ania przerażona zachowaniem się Karoliny u pani Trauvois. Opowiedziała wszystko mężowi stwierdzając, że zachowanie Karoliny jest skandaliczne, jej maniery: brak jakiejkolwiek powściągliwości czy wstydu -- wprost nie do przyjęcia, a prezentowana wizja Świata -- przerażająca i mało prawdopodobna.</ab>
    </div>
    <div xml:id="txt_4-div" decls="#h_4-bibl">
     <ab n="p849in946of:IPIPAN_2001000033" xml:id="txt_4.1-ab">Wioślarze wrócili zmęczeni, dzieci także, więc apetyt wszyscy mieli znakomity. Jedzenie znikało błyskawicznie. Ania i Ewa próbowały prowadzić błahą, pogodną rozmowę, odpowiednią na piknik. Ale trudno byłoby uznać, że naprawdę udało im się stworzyć prawdziwie pogodną, wypoczynkową atmosferę. Jedynie dzieci były w wyśmienitych humorach, których nie był w stanie zniweczyć niepokój dorosłych.</ab>
    </div>
    <div xml:id="txt_5-div" decls="#h_5-bibl">
     <ab n="p1478in1655of:IPIPAN_2001000033" xml:id="txt_5.1-ab">A zupełnie już nie mogła sobie wyobrazić, co będzie potem. Co potem?! Czy potrafiłaby jeszcze wrócić do swego dawnego życia, walczyć na nowo o utraconą pozycję? I czy jest możliwe wrócić do Świata nie skazując jednocześnie Miejsca na nieuchronną zagładę? Nie mogła, nie była w stanie o tym myśleć. Siedziała i bezmyślnym, tępym wzrokiem wpatrywała się w leżący na jej kolanach telefon.</ab>
    </div>
    <div xml:id="txt_6-div" decls="#h_6-bibl">
     <ab n="p203in233of:IPIPAN_2001000033" xml:id="txt_6.1-ab">W dwie godziny później Ania i Norbert siedzieli w fotelach w pokoju gościnnym przy łóżku Karoliny. Ania trzymała w ręku robótkę -- dziergała koronkę. Przedtem Norbert dwa razy zaglądał do pokoju, ale Karolina spała. Teraz siedziała wyprostowana na łóżku, z napięciem wpatrując się w twarze Blothów.</ab>
    </div>
    <div xml:id="txt_7-div" decls="#h_7-bibl">
     <ab n="p114in130of:IPIPAN_2001000033" xml:id="txt_7.1-ab">Poza pochówkiem ciał należało coś zrobić z masą przedmiotów, które ich otaczały. Jeszcze rano Ania zasugerowała, że skontaktuje się ze swoimi znajomymi ze studiów, zajmującymi się Historią i Literaturą Świata, którzy nadal pracowali na uczelni. Do tego czasu postanowiono poskładać wszystko do kilku skrzyń, które zgodzili się przechować u siebie w szopie Jonesowie i ich najbliźsi sąsiedzi, Carrowie.</ab>
    </div>
   </body>
  </text>
 </TEI>
</teiCorpus>
