<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p3210in3423of:IJP:WAB:GrychSchiza" xml:id="txt_1.1-ab">– Niech się pani nie przejmuje – powiedziała mama Janki, kończąc malować paznokcie klientki. – Zmieni się. Młody jest, porywczy, ale złagodnieje z wiekiem. Może się zakocha i jakiejś kobiecie nieba przychyli? Na pewno tak będzie – dokończyła, bo wiedziała, że klientki trzeba pocieszać.</ab>
    </div>
    <div xml:id="txt_2-div" decls="#h_2-bibl">
     <ab n="p141in161of:IJP:WAB:GrychSchiza" xml:id="txt_2.1-ab">– Proszę pana, czy gdyby ktoś wypadł z szóstego piętra, to na pewno umrze?</ab>
     <ab n="p142in162of:IJP:WAB:GrychSchiza" xml:id="txt_2.2-ab">Mężczyzna spojrzał w górę.</ab>
     <ab n="p143in163of:IJP:WAB:GrychSchiza" xml:id="txt_2.3-ab">– Chyba tak, chociaż... – zastanawiał się przez chwilę. – Mógłby zatrzymać się na którymś z balkonów. Pani widzi, jak są zbudowane. Wylądowałby na czwartym...</ab>
    </div>
    <div xml:id="txt_3-div" decls="#h_3-bibl">
     <ab n="p334in364of:IJP:WAB:GrychSchiza" xml:id="txt_3.1-ab">– A wieżowiec telewizji nie jest wyższy? – zapytała Irena.</ab>
     <ab n="p335in365of:IJP:WAB:GrychSchiza" xml:id="txt_3.2-ab">Zaprzeczył, ale ziarno niepokoju zostało zasiane. Gdy jechali nad jezioro Głębokie i ojciec Roberta z ronda skręcił w aleję Wojska Polskiego, chłopak zaczął krzyczeć. Stary nie wiedział, o co chodzi, więc zatrzymał samochód niedaleko budynku telewizji.</ab>
     <ab n="p336in366of:IJP:WAB:GrychSchiza" xml:id="txt_3.3-ab">– Syneczku, co się stało?</ab>
     <ab n="p337in367of:IJP:WAB:GrychSchiza" xml:id="txt_3.4-ab">Syneczek, skulony na tylnym siedzeniu, wył, jakby go zarzynali.</ab>
    </div>
    <div xml:id="txt_4-div" decls="#h_4-bibl">
     <ab n="p2304in2447of:IJP:WAB:GrychSchiza" xml:id="txt_4.1-ab">– Spokojnie, mam też karty.</ab>
     <ab n="p2305in2448of:IJP:WAB:GrychSchiza" xml:id="txt_4.2-ab">Około czternastej trzydzieści był drugi telefon, już z Kołbaskowa. Henryk informował, że Jenny przespała granicę i nikt jej nawet nie budził.</ab>
     <ab n="p2306in2449of:IJP:WAB:GrychSchiza" xml:id="txt_4.3-ab">– Spojrzeli tylko na tablicę rejestracyjną, popatrzyli w dokumenty i nic. Lubię być obywatelem Unii Europejskiej! – radośnie powiedział Henryk.</ab>
    </div>
    <div xml:id="txt_5-div" decls="#h_5-bibl">
     <ab n="p751in809of:IJP:WAB:GrychSchiza" xml:id="txt_5.1-ab">– Marto, dlaczego ukrywasz pomadkę? – zapytała psycholożka. Wszyscy pacjenci byli po imieniu, bo terapeutka tak kazała, ale ona sama pozostała „panią magister”.</ab>
     <ab n="p752in810of:IJP:WAB:GrychSchiza" xml:id="txt_5.2-ab">– Stara nie pozwala – odpowiedziała.</ab>
     <ab n="p753in811of:IJP:WAB:GrychSchiza" xml:id="txt_5.3-ab">– Stara, czyli...</ab>
     <ab n="p754in812of:IJP:WAB:GrychSchiza" xml:id="txt_5.4-ab">– Moja matka.</ab>
     <ab n="p755in813of:IJP:WAB:GrychSchiza" xml:id="txt_5.5-ab">– To brzmi o wiele lepiej. Używajmy ładnych określeń – pouczyła pani magister. Mówiła powoli i wyraźnie. – Dlaczego twoja mama zabrania używania pomadek?</ab>
    </div>
    <div xml:id="txt_6-div" decls="#h_6-bibl">
     <ab n="p1923in2041of:IJP:WAB:GrychSchiza" xml:id="txt_6.1-ab">– Ja już pójdę – powiedział, gdy podał receptę.</ab>
     <ab n="p1924in2042of:IJP:WAB:GrychSchiza" xml:id="txt_6.2-ab">– Nie, musimy pogadać.</ab>
     <ab n="p1925in2043of:IJP:WAB:GrychSchiza" xml:id="txt_6.3-ab">W salonie pozostały ślady imprezy. Ciotka usiadła w fotelu i wcale się nie odzywała. Marek zaczął sprzątać: wyniósł do kuchni brudne naczynia oraz butelki. Przetarł stół.</ab>
     <ab n="p1926in2044of:IJP:WAB:GrychSchiza" xml:id="txt_6.4-ab">– Zaparzę cioci kawę – zaproponował.</ab>
     <ab n="p1927in2045of:IJP:WAB:GrychSchiza" xml:id="txt_6.5-ab">– Nie. Musimy pogadać – powtórzyła.</ab>
    </div>
    <div xml:id="txt_7-div" decls="#h_7-bibl">
     <ab n="p2170in2306of:IJP:WAB:GrychSchiza" xml:id="txt_7.1-ab">– Do you speak English? – zapytał.</ab>
     <ab n="p2171in2307of:IJP:WAB:GrychSchiza" xml:id="txt_7.2-ab">– Yes.</ab>
     <ab n="p2172in2308of:IJP:WAB:GrychSchiza" xml:id="txt_7.3-ab">Henryk szykował się, by wypowiedzieć następne zdanie, ale spojrzał na książkę.</ab>
     <ab n="p2173in2309of:IJP:WAB:GrychSchiza" xml:id="txt_7.4-ab">– Historia myśli socjologicznej – przeczytał tytuł.</ab>
     <ab n="p2174in2310of:IJP:WAB:GrychSchiza" xml:id="txt_7.5-ab">– Polak – bez zdziwienia powiedziała młoda kobieta. – Nie musimy gadać po angielsku.</ab>
     <ab n="p2175in2311of:IJP:WAB:GrychSchiza" xml:id="txt_7.6-ab">Myślała, że mieszka w Berlinie, i ucieszyła się, że jest przyjezdnym ze Szczecina.</ab>
    </div>
    <div xml:id="txt_8-div" decls="#h_8-bibl">
     <ab n="p2229in2369of:IJP:WAB:GrychSchiza" xml:id="txt_8.1-ab">– Dobrze – powiedziała Jenny.</ab>
     <ab n="p2230in2371of:IJP:WAB:GrychSchiza" xml:id="txt_8.2-ab">Kupił ją. Kupił tak, jak kupuje się jałówkę, by mieć później cielaka i mleko. To zdanie mama Henryka powtarzała po polsku, dopiero potem przechodziła na jidysz. Zapamiętał.</ab>
     <ab n="p2231in2372of:IJP:WAB:GrychSchiza" xml:id="txt_8.3-ab">Nie chciał mieć krowy. Potomstwa też nie, a zresztą kobieta, którą odnalazł, miała już pięćdziesiąt trzy lata. Musiał jednak zapłacić.</ab>
    </div>
    <div xml:id="txt_9-div" decls="#h_9-bibl">
     <ab n="p1954in2073of:IJP:WAB:GrychSchiza" xml:id="txt_9.1-ab">Wyłączył telewizor, czując, że jeszcze chwila i od świątecznego patosu wyrosną mu skrzydła husarskie.</ab>
     <ab n="p1955in2075of:IJP:WAB:GrychSchiza" xml:id="txt_9.2-ab">W kilka dni po święcie armii do Marka zatelefonowała Beata: u koleżanki z żonatym narzeczonym coś się stało i tylko on mógł pomóc. Zapytał, czy ma wziąć narzędzia: spodziewał się, że będzie musiał naprawiać kran lub piecyk. Beata zaprzeczyła. W tle słyszał monotonny płacz.</ab>
    </div>
    <div xml:id="txt_10-div" decls="#h_10-bibl">
     <ab n="p1389in1481of:IJP:WAB:GrychSchiza" xml:id="txt_10.1-ab">Pod koniec tygodnia zaczął jej szukać. Zadzwonił do szpitala w porze wieczornej.</ab>
     <ab n="p1390in1482of:IJP:WAB:GrychSchiza" xml:id="txt_10.2-ab">– Jenny? – dopytał wesoły neurochirurg, który miał nocny dyżur. – To wariatka. Stuknięta, ale fajna. Trudna – ściszył głos.</ab>
     <ab n="p1391in1483of:IJP:WAB:GrychSchiza" xml:id="txt_10.3-ab">– Możesz mówić?</ab>
     <ab n="p1392in1484of:IJP:WAB:GrychSchiza" xml:id="txt_10.4-ab">– Tak... Chwileczkę... Już... Owija facetów wokół palca. Ciebie też wzięło – dodał ze śmiechem.</ab>
    </div>
    <div xml:id="txt_11-div" decls="#h_11-bibl">
     <ab n="p2742in2923of:IJP:WAB:GrychSchiza" xml:id="txt_11.1-ab">– Odwieziemy moją córeczkę? – zapytała.</ab>
     <ab n="p2743in2924of:IJP:WAB:GrychSchiza" xml:id="txt_11.2-ab">– Tak – potwierdził Henryk, chrząkając.</ab>
     <ab n="p2744in2925of:IJP:WAB:GrychSchiza" xml:id="txt_11.3-ab">Jenny ubrała się w kremową sukienkę, włosy spięła w kok i zrobiła delikatny makijaż. Na ramiona zarzuciła starą liliową chustę.</ab>
     <ab n="p2745in2926of:IJP:WAB:GrychSchiza" xml:id="txt_11.4-ab">– Dobrze? – zapytała Henryka.</ab>
     <ab n="p2746in2927of:IJP:WAB:GrychSchiza" xml:id="txt_11.5-ab">– Wyglądasz pięknie.</ab>
     <ab n="p2747in2928of:IJP:WAB:GrychSchiza" xml:id="txt_11.6-ab">– Pies. Weźmy też psa – powiedziała.</ab>
    </div>
   </body>
  </text>
 </TEI>
</teiCorpus>
