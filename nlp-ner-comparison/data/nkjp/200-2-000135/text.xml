<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p78in312of:PWN_2002000135" xml:id="txt_1.1-ab">Rano przed wyjściem z domu włączyłem telefon, ale nie zdążył już zadzwonić. Usłyszałem go, wsiadając do windy. Nie było sensu wracać do mieszkania. W agencji zastałem piekło. Na korytarzu cuchnęło jak w toalecie knajpy najgorszej kategorii - smród przetrawionego alkoholu walczył z jakimś szpitalnym odorem. Zauważyłem na schodach sprzątaczkę szorującą deski lizolem.</ab>
    </div>
    <div xml:id="txt_2-div" decls="#h_2-bibl">
     <ab n="p51in208of:PWN_2002000135" xml:id="txt_2.1-ab">Kiwnąłem na barmana, żeby zapłacić. Piwo rzeczywiście było dobre, lecz nie miałem ochoty na więcej. Wyszedłem na ulicę i ruszyłem, dokąd mnie nogi poniosą. No, może niezupełnie tak: skręciłem w lewo, bo doszedłem do wniosku, że gdybym był alkoholikiem, w tej fazie starałbym się ani nadmiernie nie zbliżać, ani nie oddalać od swojej firmy. Okrążyłbym ją, by nie stracić od razu drogi odwrotu.</ab>
    </div>
    <div xml:id="txt_3-div" decls="#h_3-bibl">
     <ab n="p100in400of:PWN_2002000135" xml:id="txt_3.1-ab">- W porządku - mruknąłem upokorzony. - I co dalej? Wzruszył ramionami. - Nic. Jeżeli zamierzasz nadal szukać Krzywosza, proszę bardzo. - Dzięki za łaskę, ale chyba zdajesz sobie sprawę, że nie mogę tego dłużej robić na zlecenie Piontka. - Możesz - Urbański uśmiechnął się cierpko. - Byłoby lepiej, gdybyś był tak lojalny w stosunku do nas jak w stosunku do niego.</ab>
    </div>
    <div xml:id="txt_4-div" decls="#h_4-bibl">
     <ab n="p31in132of:PWN_2002000135" xml:id="txt_4.1-ab">Identyczną odbitkę miałem w kieszeni. Wybrałem zdjęcie, na którym Krzywosz siedział z kieliszkiem w ręce i mówił coś do fotografa, ten zaś widocznie za szybko nacisnął spust wyzwalacza. Pod względem technicznym zdjęcie było jednak zupełnie niezłe, a o wiele bardziej charakterystyczne od upozowanego na tle ciężarówki. Schowałem je do kieszeni i ruszyłem na dół.</ab>
    </div>
   </body>
  </text>
 </TEI>
</teiCorpus>
