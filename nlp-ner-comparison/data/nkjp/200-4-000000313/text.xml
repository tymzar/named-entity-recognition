<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p1979in1992of:IJP:ksiazki1:200-4-000000313" xml:id="txt_1.1-ab">Chyba nie da się porównać tych dwóch utopii, hitleryzm przypominał krwiożerczego potwora, który rzucał się i zagryzał swoje ofiary. W przypadku stalinizmu było to bardziej skomplikowane: wsączał się w duszę, wolno zatruwał swoich poddanych, aż w końcu sami przystawali na własne unicestwienie.</ab>
    </div>
    <div xml:id="txt_2-div" decls="#h_2-bibl">
     <ab n="p501in514of:IJP:ksiazki1:200-4-000000313" xml:id="txt_2.1-ab">Nieoczekiwanie dla samej siebie nie wróciła po zajęciach do domu, ale pojechała do Hamptons. Jej przyjaciółka Sharon po śmierci męża zrezygnowała z pracy i całe miesiące spędzała w letnim domu, z którego rozpościerał się przepiękny widok na ocean.</ab>
     <ab n="p502in515of:IJP:ksiazki1:200-4-000000313" xml:id="txt_2.2-ab">Wyruszyły na długi spacer plażą, Elizabeth szła boso po rozgrzanym piasku i dziwnie ją to uspokajało.</ab>
    </div>
    <div xml:id="txt_3-div" decls="#h_3-bibl">
     <ab n="p1430in1443of:IJP:ksiazki1:200-4-000000313" xml:id="txt_3.1-ab">"Boże, ile wspomnień" - pomyślała.</ab>
     <ab n="p1431in1444of:IJP:ksiazki1:200-4-000000313" xml:id="txt_3.2-ab">Taksówka wjechała teraz w inną część miasta. Mijając wille i opustoszałe jesienne ogrody, wspinała się pod górę znaną lipową aleją. Stare lipy też już pozbyły się liści, ale jak zawsze były niezwykle dostojne. I oto fronton secesyjnej willi, z drewnianym rzeźbionym gankiem. Na ganku pojawiła się właścicielka pensjonatu, pani Maria, z warkoczem ciasno oplecionym wokół głowy.</ab>
     <ab n="p1432in1445of:IJP:ksiazki1:200-4-000000313" xml:id="txt_3.3-ab">Elizabeth wysiadła, taksówkarz wystawił jej bagaże i odjechał.</ab>
    </div>
    <div xml:id="txt_4-div" decls="#h_4-bibl">
     <ab n="p987in1000of:IJP:ksiazki1:200-4-000000313" xml:id="txt_4.1-ab">Nie powiedziała mu, że leży w szpitalu. Mogła to ukryć, bo dzwonił do niej wyłącznie na komórkę, zwykle wtedy, gdy jechał samochodem.</ab>
     <ab n="p988in1001of:IJP:ksiazki1:200-4-000000313" xml:id="txt_4.2-ab">Nagle miała dużo czasu. Przyszło jej na myśl, aby jeszcze raz przejrzeć dokumentację, którą Jeff zbierał do swojej pracy o zabytkach na Ukrainie i którą kiedyś Informator przesłał jej w paczce na dowód, że nie siedzi bezczynnie. Zatelefonowała do Alony i poprosiła, aby przyniosła do szpitala zieloną teczkę.</ab>
    </div>
    <div xml:id="txt_5-div" decls="#h_5-bibl">
     <ab n="p179in192of:IJP:ksiazki1:200-4-000000313" xml:id="txt_5.1-ab">Śniadanie zamówili do pokoju, parę minut po dziewiątej wjechało na wózku cappuccino w starych porcelanowych filiżankach, cornetti, gorące rogaliki pachnące cynamonem, i obowiązkowo spremuta d'arancio. Andrew dodatkowo zażyczył sobie jajecznicę na boczku, bo stwierdził, że po tak cienkim śniadanku nie dotrwałby do obiadu.</ab>
     <ab n="p180in193of:IJP:ksiazki1:200-4-000000313" xml:id="txt_5.2-ab">Jej podał do łóżka srebrną tacę, przykrytą białą serwetką, gdzie obok talerzyków i filiżanki stał mały wazonik z orchideą; miała zielone płatki i fioletowy środek.</ab>
    </div>
    <div xml:id="txt_6-div" decls="#h_6-bibl">
     <ab n="p322in335of:IJP:ksiazki1:200-4-000000313" xml:id="txt_6.1-ab">Poczuła się zmęczona upałem i głodna, postanowiła więc wstąpić na lunch. Jak zwykle do małej restauracyjki nieopodal jej hotelu. Zajęła ten sam stolik, co wtedy z Andrew, przy oknie z widokiem na mur porośnięty ukwieconym pnączem. Tym razem jednak spotkał ją zawód, kwiaty już przekwitły i widok z okna raczej przygnębiał.</ab>
    </div>
    <div xml:id="txt_7-div" decls="#h_7-bibl">
     <ab n="p756in769of:IJP:ksiazki1:200-4-000000313" xml:id="txt_7.1-ab">"Jak prosto jest załatwiać interesy z dzieckiem - pomyślała z rozczuleniem - i jakie to jednocześnie zobowiązujące. Żeby, broń Boże, nie zrobić krzywdy komuś, kto jest od nas pod każdym względem zależny, bezgranicznie nam ufa i przedstawia nader dziecinne argumenty".</ab>
     <ab n="p757in770of:IJP:ksiazki1:200-4-000000313" xml:id="txt_7.2-ab">Odprowadziły Aleka do obozu, a same wyruszyły w poszukiwaniu noclegu. Elizabeth uzgodniła z wychowawcą chłopca, że następnego dnia z samego rana zabierze Aleka na wycieczkę i odwiezie go wieczorem.</ab>
    </div>
    <div xml:id="txt_8-div" decls="#h_8-bibl">
     <ab n="p1000in1013of:IJP:ksiazki1:200-4-000000313" xml:id="txt_8.1-ab">Dlaczego pojechał właśnie na Ukrainę? Zawsze fascynowała go południowa Azja, wiele czasu spędził w Indiach, studiując tamtejszą religię i kulturę. Elizabeth towarzyszyła mu w czasie wakacji, ale źle znosiła upał i bała się tropikalnych chorób. Natomiast Jeff czuł się tam jak ryba w wodzie. Owinięty w zwiewne szaty, zasiadał na schodach świątyń, medytując godzinami. Kiedy do niego przychodziła, miał nieprzenikniony wyraz twarzy, jakby nieobecny.</ab>
    </div>
    <div xml:id="txt_9-div" decls="#h_9-bibl">
     <ab n="p98in111of:IJP:ksiazki1:200-4-000000313" xml:id="txt_9.1-ab">Przyszła do mnie chora na raka kobieta z bardzo dziwną sprawą. Chciałaby zapisać w testamencie majątek, naprawdę niemały, swoim kotom i obawia się, że po jej śmierci rodzina to zakwestionuje.</ab>
     <ab n="p99in112of:IJP:ksiazki1:200-4-000000313" xml:id="txt_9.2-ab">Śniło mi się, że zapomniałam, jak wyglądasz. W tym śnie nie pamiętałam Twojej twarzy i to było niczym koszmar.</ab>
    </div>
    <div xml:id="txt_10-div" decls="#h_10-bibl">
     <ab n="p70in83of:IJP:ksiazki1:200-4-000000313" xml:id="txt_10.1-ab">W kilka dni później Andrew został oficjalnie poinformowany przez prokuratora, że Oksana Krywenko zmarła. "Podczas przymusowego karmienia doszło do śmiertelnego zachłyśnięcia się przez podejrzaną".</ab>
     <ab n="p71in84of:IJP:ksiazki1:200-4-000000313" xml:id="txt_12.2-ab">Po tej wiadomości Elizabeth dostała wysokiej gorączki, majaczyła. "To nieprawda! - krzyczała. - Zabili ją, bo przerwała głodówkę. Oni ją zabili! Ja ją zabiłam!"</ab>
     <ab n="p72in85of:IJP:ksiazki1:200-4-000000313" xml:id="txt_10.2-ab">Andrew cały czas był przy niej, jak za mgłą widziała jego przejętą, współczującą twarz.</ab>
    </div>
    <div xml:id="txt_11-div" decls="#h_11-bibl">
     <ab n="p1506in1519of:IJP:ksiazki1:200-4-000000313" xml:id="txt_11.1-ab">Mimo jej wścibstwa Elizabeth ją lubiła. Była postawną kobietą o wydatnym biuście i szerokiej, szczerej twarzy, taką kobietą domową. Jej przepastna spiżarnia ukrywała prawdziwe skarby: nalewki własnej roboty, konfitury, kiszone ogórki, marynowane grzyby i wekowane mięsa, kruche, rozpływające się w ustach. Miała okazję się o tym przekonać za tamtym pobytem i wyglądało, że nic się nie zmieniło na gorsze.</ab>
    </div>
    <div xml:id="txt_12-div" decls="#h_12-bibl">
     <ab n="p979in992of:IJP:ksiazki1:200-4-000000313" xml:id="txt_12.1-ab">Andrew jej to wytłumaczył. Chodziło o to, aby prezydent był zwykłym figurantem, marionetką. Każdy, kto chciał mieć w tym kraju coś do powiedzenia, musiał w końcu odejść. Odwoływano po kolei ministrów spraw zagranicznych, bo marzyło im się przystąpienie do NATO, odwołano Juszczenkę z funkcji premiera, bo wolał handlować z Polakami niż z Rosją. "Ciągle ta Rosja, Rosja - pomyślała z niechęcią. - Jakże wielkie ciążą na niej zbrodnie".</ab>
    </div>
    <div xml:id="txt_13-div" decls="#h_13-bibl">
     <ab n="p1297in1310of:IJP:ksiazki1:200-4-000000313" xml:id="txt_13.1-ab">Myślała też o tym, co matka opowiadała o Juszczence. Usłyszała gdzieś, za co rodacy go lubią. Za to, że był takim dobrodusznym dyrektorem banku, wzbudzającym zaufanie człowiekiem, w przeciwieństwie do Kuczmy, który lawirował, nigdy nie patrzył ludziom w oczy. Miał naturę lisa. A Juszczenko, jak się okazało, był z zamiłowania pszczelarzem. Podobno w jego gabinecie zamiast drogich, obitych skórą mebli można zobaczyć łapcie, kozacką bandurę i stare wydanie ukraińskiej Biblii.</ab>
    </div>
    <div xml:id="txt_14-div" decls="#h_14-bibl">
     <ab n="p1694in1707of:IJP:ksiazki1:200-4-000000313" xml:id="txt_14.1-ab">Tamta zatrzymała się przy drzwiach i mimo że Elizabeth uczyniła gest, zapraszając ją dalej, tkwiła na swoim miejscu. Podała jej tylko złożoną na pół, wyrwaną ze szkolnego zeszytu kartkę. Kto wie, może był to dawny zeszyt Aleka.</ab>
     <ab n="p1695in1708of:IJP:ksiazki1:200-4-000000313" xml:id="txt_14.2-ab">Miała w ręku list, napisany po angielsku, więc z pewnością ktoś go przetłumaczył.</ab>
    </div>
    <div xml:id="txt_15-div" decls="#h_15-bibl">
     <ab n="p797in810of:IJP:ksiazki1:200-4-000000313" xml:id="txt_15.1-ab">Nie chciałem jej przypominać, jak tamta skończyła, ale ona sama do tego nawiązała: "Mnie nie spalą na stosie, jeszcze pan o mnie usłyszy i przekona się, że to ja miałam rację" - powiedziała.</ab>
     <ab n="p798in811of:IJP:ksiazki1:200-4-000000313" xml:id="txt_15.2-ab">Kiedy teraz do mnie przyszła, zaczęła mnie namawiać, abym się do nich przyłączył. Powiedziała, że liczą na moje doświadczenie i znajomość świata. "Potrzebujemy pana. Juszczenko pana potrzebuje, tylko on się naprawdę liczy".</ab>
    </div>
    <div xml:id="txt_16-div" decls="#h_16-bibl">
     <ab n="p1178in1191of:IJP:ksiazki1:200-4-000000313" xml:id="txt_16.1-ab">Nie da się porównać tego, co obie przeżyły. Sharon mogła odtworzyć ostatnie chwile swojego męża. Pewnie nie zdawała sobie sprawy, jakie to ważne wiedzieć, jak umierała bliska osoba. Niepewność jest bardziej niszcząca niż największy ból, który w końcu przemija.</ab>
     <ab n="p1179in1192of:IJP:ksiazki1:200-4-000000313" xml:id="txt_16.2-ab">Chciała to powiedzieć przyjaciółce, ale nie potrafiła. Siedziały więc obok siebie w milczeniu, patrząc na ocean.</ab>
    </div>
    <div xml:id="txt_17-div" decls="#h_17-bibl">
     <ab n="p1248in1261of:IJP:ksiazki1:200-4-000000313" xml:id="txt_17.1-ab">Przyszła bez zapowiedzi, gdyż umówić się z matką było niezmiernie trudno. Często trzeba było przekładać spotkanie na inny dzień, bo w ostatniej chwili coś matce wypadało, a potem albo godzina jej nie odpowiadała, albo Elizabeth niechętnie odwiedzała swój dawny dom, jakby w jego ścianach ciągle tkwiły zastarzałe urazy.</ab>
    </div>
    <div xml:id="txt_18-div" decls="#h_18-bibl">
     <ab n="p2220in2233of:IJP:ksiazki1:200-4-000000313" xml:id="txt_18.1-ab">Po jakimś czasie dojechała do rozwidlenia dróg i musiała dokonać wyboru. Stała tak długą chwilę, silnik głośno pracował, jakby samochód już się bardzo zmęczył. Po namyśle skręciła w prawo, bo tutaj koleiny były głębsze i szersze, co wskazywało, że ta droga była bardziej uczęszczana.</ab>
     <ab n="p2221in2234of:IJP:ksiazki1:200-4-000000313" xml:id="txt_18.2-ab">Mróz stawał się coraz większy, w światłach reflektorów migotały tysiące drobinek śniegu, jakby przed maską samochodu odbywał się jakiś śnieżny balet.</ab>
    </div>
   </body>
  </text>
 </TEI>
</teiCorpus>
