<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p462in488of:IJP:ksiazki1:200-4-000000314" xml:id="txt_1.1-ab">Stan Saszki się pogarszał. Mało jadł, zapominał krowom dać karmę, oborę zamknąć, powtarzał dziwne zdania o antychryście, o grzechu i śmierci. Poczucie winy, grzechu stawało się nie do zniesienia. Był przekonany, iż jest to pokuta za coś złego, co zrobił, tylko nie wiedział za co.</ab>
    </div>
    <div xml:id="txt_2-div" decls="#h_2-bibl">
     <ab n="p828in866of:IJP:ksiazki1:200-4-000000314" xml:id="txt_2.1-ab">Dźwignął się z trudem, ociężale i ruszył do następnego pokosu. Czuł ostry ból w całym ciele i zwalającą ociężałość. Kosił jednak do utraty tchu. Ten fizyczny ból sprawiał mu nawet przyjemność. Chwilami jakby o coś w tej pracy chodziło i jakby miało to sens. Ale było tak tylko przez moment.</ab>
    </div>
    <div xml:id="txt_3-div" decls="#h_3-bibl">
     <ab n="p1157in1201of:IJP:ksiazki1:200-4-000000314" xml:id="txt_3.1-ab">No tak, pomyślał Saszka, przecież on zna stodołę lepiej ode mnie. Wie, gdzie jest siano, a gdzie słoma, i tak dalej. Miesiąc temu myśl taka lub podobna doprowadziłaby go do furii, teraz sprawiała mu dziwną przyjemność. Myślał o Wiktorze jako o współgospodarzu domu.</ab>
    </div>
    <div xml:id="txt_4-div" decls="#h_4-bibl">
     <ab n="p211in231of:IJP:ksiazki1:200-4-000000314" xml:id="txt_4.1-ab">Uśmiechnął się smutno. Dziadka na pewno nie ma. Mamy chyba też. Miał nadzieję, że jego wieś ocalała, chociaż większość wsi się spaliła. Teraz wyglądały jakoś nieziemsko: osmalone kikuty kominów, kamienne fundamenty, gdzieniegdzie resztki zabudowań stojących na uboczu tonęły w płowiejącej zieleni dzikiego burzanu, łapczywie porastającego każdy skrawek rumowiska.</ab>
    </div>
    <div xml:id="txt_5-div" decls="#h_5-bibl">
     <ab n="p1123in1167of:IJP:ksiazki1:200-4-000000314" xml:id="txt_5.1-ab">Wódka skłania do szczerości, otwartości, ale też usposabia do mówienia o rzeczach najważniejszych, których by się inaczej nie powiedziało. Pijanego, na dobrą sprawę, może rozumieć tylko inny napity. Dla trzeźwego jest to tylko bełkot.</ab>
     <ab n="p1124in1168of:IJP:ksiazki1:200-4-000000314" xml:id="txt_5.2-ab">No więc Saszka i Wiktor byli coraz bardziej pijani i coraz lepiej się rozumieli.</ab>
    </div>
    <div xml:id="txt_6-div" decls="#h_6-bibl">
     <ab n="p1318in1365of:IJP:ksiazki1:200-4-000000314" xml:id="txt_6.1-ab">Rozmyślał o tym sennym widzeniu. Nic z tego nie rozumiał. Dlaczego Bóg pogroził palcem? Czy Saszka robi coś niegodziwego? Czy coś da się naprawić lub zmienić? Czy jest to niezgodne z wolą Bożą? Co innego może uczynić niż to, co czyni?</ab>
    </div>
    <div xml:id="txt_7-div" decls="#h_7-bibl">
     <ab n="p836in874of:IJP:ksiazki1:200-4-000000314" xml:id="txt_7.1-ab">Postanowił zostać tu, wysuszyć siano, złożyć w kopy i potem wrócić do Wierszalina. Do Kamienia nie pójdzie. Rozebrał się, wszedł do rzeki, zanurkował przy urwistym brzegu. W plątaninie korzeni i wodorostów wymacał solidnego okonia i wyrzucił na brzeg. Potem jeszcze kilka innych ryb. Rozpalił ognisko, przysmażył ryby, zjadł i poszedł do najbliższej suchej kopy na łące sąsiada, zarył się w nią głęboko i usnął.</ab>
    </div>
    <div xml:id="txt_8-div" decls="#h_8-bibl">
     <ab n="p38in52of:IJP:ksiazki1:200-4-000000314" xml:id="txt_8.1-ab">Orgia trwała godzinę, a może znacznie dłużej, Saszka, powodowany ciekawością, od czasu do czasu uchylał kołdrę, żeby zobaczyć, co się dzieje.</ab>
     <ab n="p39in53of:IJP:ksiazki1:200-4-000000314" xml:id="txt_8.2-ab">Nagle wszystko ucichło. Saszka znów otworzył oczy. Siedzieli na zydlach, Roksana w swej powłóczystej spódnicy i schludnej bluzce, szczelnie zapiętej pod szyją.</ab>
    </div>
    <div xml:id="txt_9-div" decls="#h_9-bibl">
     <ab n="p1373in1420of:IJP:ksiazki1:200-4-000000314" xml:id="txt_9.1-ab">Saszka wszedł w gęstwinę leszczyn i jałowców. Wyskoczyli z niej mężczyźni i rzucili się na Ilię. Próbowali go powalić i zakneblować mu usta. Ilia zdążył jednak krzyknąć, jak mógł najgłośniej: "Ratunku! Ochrona!". Nadbiegli, roztrącając zarośla jałowców i paproci. Napastnicy rzucili się do ucieczki. Padł strzał, ale to było pudło. Saszka stał bezradny i przerażony. Strażnicy podnieśli Ilię z ziemi, odkneblowali usta.</ab>
    </div>
    <div xml:id="txt_10-div" decls="#h_10-bibl">
     <ab n="p1195in1239of:IJP:ksiazki1:200-4-000000314" xml:id="txt_10.1-ab">Rano obudził się z obolałą głową. Uświadomił sobie najpierw, że Wiktor śpi obok w pokoju, później zaczął sobie przypominać zdarzenia minionej nocy: burzliwą rozmowę z Wiktorem, nocne spotkanie z Handzią i ten osobliwy zawód, który sprawił mu Wiktor na koniec.</ab>
     <ab n="p1196in1240of:IJP:ksiazki1:200-4-000000314" xml:id="txt_10.2-ab">Na śniadanie Handzia podała ziemniaki z zsiadłym mlekiem i postawiła przed Saszką i Wiktorem dwa kubki kwasu z dzieży chlebowej.</ab>
    </div>
    <div xml:id="txt_11-div" decls="#h_11-bibl">
     <ab n="p355in378of:IJP:ksiazki1:200-4-000000314" xml:id="txt_11.1-ab">Siedzieli, patrząc w dopalające się ognisko, rozmawiając wcale nie o Leninie ani jego epokowych odkryciach w dziedzinie fizyki. Saszka podszedł do Handzi, usiadł obok na kłodzie. Gawędzili ot tak sobie, że noc piękna, pogodna, że ognisko ładnie płonie. Podszedł Alosza, opuściwszy na chwilę towarzysza Mellera, do którego przysiadło się trzech młodych chłopców.</ab>
    </div>
    <div xml:id="txt_12-div" decls="#h_12-bibl">
     <ab n="p1308in1352of:IJP:ksiazki1:200-4-000000314" xml:id="txt_12.1-ab">Wrócił do stodoły, na siano. Handzia leżała na plecach, postękując lekko, Wiktor rżnął ją monotonnie i beznamiętnie. Przez chwilę wydało mu się to banalne i nudne.</ab>
     <ab n="p1309in1356of:IJP:ksiazki1:200-4-000000314" xml:id="txt_12.2-ab">Pogoda się poprawiła. Zwożono z pól owies i jęczmień, zabierano się do gryki, myślano o wykopkach. Sierpniowe bezchmurne słońce zmiatało z pól resztki płodów lata.</ab>
    </div>
    <div xml:id="txt_13-div" decls="#h_13-bibl">
     <ab n="p961in1002of:IJP:ksiazki1:200-4-000000314" xml:id="txt_13.1-ab">Poszedł w stronę cerkwi. Drzwi były zamknięte. Wisiała na nich kartka napisana ręką Ilii, rozpoznał jego duże, koślawe litery. Przeczytał:</ab>
     <ab n="p962in1003of:IJP:ksiazki1:200-4-000000314" xml:id="txt_13.2-ab">Ogłaszam całemu światu Wiadomość Najdroższą, to jest Najdroższą Wiadomość. Droższej od tej wiadomości nie ma i nie będzie wieki wieków. Ogłaszam Wtórne Przyjście Chrystusa Pana Naszego na ziemię.</ab>
    </div>
    <div xml:id="txt_14-div" decls="#h_14-bibl">
     <ab n="p44in58of:IJP:ksiazki1:200-4-000000314" xml:id="txt_14.1-ab">Był rok 1919. Z Estonii posuwały się w stronę Petersburga antybolszewickie formacje generała Judenicza. Wśród marynarzy znów wrzało. Odbywały się burzliwe zebrania załogi, pokład i kajuty zarzucone były ulotkami głoszącymi wierność marynarzy Czerwonej Floty ideałom rewolucji.</ab>
     <ab n="p45in59of:IJP:ksiazki1:200-4-000000314" xml:id="txt_14.2-ab">My smieło w boj pojdiom za włast' sowietow.</ab>
    </div>
    <div xml:id="txt_15-div" decls="#h_15-bibl">
     <ab n="p1320in1367of:IJP:ksiazki1:200-4-000000314" xml:id="txt_15.1-ab">Ruszył przed siebie. Dotarł do zabudowań Ilii. Gdy mijał stodołę, z krzaków wyskoczyło nagle dwóch rosłych mężczyzn, chwycili go za ręce, wykręcili do tyłu, zaczęli wiązać powrozem. Saszka był tak zaskoczony, że przez moment słowa nie mógł wymówić. Po chwili zaczął krzyczeć: "Ratunku!". Mężczyźni szybko zakneblowali mu usta i poprowadzili do chaty proroka.</ab>
    </div>
    <div xml:id="txt_16-div" decls="#h_16-bibl">
     <ab n="p1164in1208of:IJP:ksiazki1:200-4-000000314" xml:id="txt_16.1-ab">Wiktor sięgnął do torby, wyjął manierkę. Wypili po kieliszku. Saszka nagle uprzytomnił sobie, że nieświadomie zmierza ku temu, by we trójkę spali w pokoju Handzi. Przez głowę przeleciały mu obrazy z Roksaną na statku. Ale nie, oczywiście, że nie... to nie o to chodzi. Ale gdyby tak położyć Wiktora z Handzią. A on by podglądał i podsłuchiwał?</ab>
    </div>
    <div xml:id="txt_17-div" decls="#h_17-bibl">
     <ab n="p1471in1518of:IJP:ksiazki1:200-4-000000314" xml:id="txt_17.1-ab">A więc to tak, myślał Saszka, trzeba aż tyle przeżyć i być na granicy piekieł, by usłyszeć raz jeszcze głos Pana Boga. Przejść po wzburzonym oceanie życia, żeby wrócić do swej ostatecznej przystani.</ab>
     <ab n="p1472in1519of:IJP:ksiazki1:200-4-000000314" xml:id="txt_17.2-ab">Rozejrzał się dookoła. Wszystko było tak, jak było: kot łowił pasikoniki, ptak świergotał na gałęzi, a po niebie spokojnie płynęły białe obłoki.</ab>
    </div>
    <div xml:id="txt_18-div" decls="#h_18-bibl">
     <ab n="p384in407of:IJP:ksiazki1:200-4-000000314" xml:id="txt_18.1-ab">Alosza roześmiał się serdecznie, jakby rozbrojony tą zabawną piosenką o królestwie niebieskim. Saszce jednak było nie do śmiechu. Czuł się zagubiony w tym świecie pełnym sprzecznych słów. A tu jeszcze ta białoruskość i ruskość rewolucjonistów.</ab>
    </div>
    <div xml:id="txt_19-div" decls="#h_19-bibl">
     <ab n="p725in757of:IJP:ksiazki1:200-4-000000314" xml:id="txt_19.1-ab">Siedzieli tak długą chwilę. Eliasz w milczeniu patrzył przed siebie. Saszka spojrzał na twarz Ilii, która wydała mu się w tej chwili twarzą prawdziwego proroka. Miała w sobie coś z ikony. Malowało się na niej boskie skupienie i cierpienie. Po policzku potoczyła się łza.</ab>
    </div>
   </body>
  </text>
 </TEI>
</teiCorpus>
