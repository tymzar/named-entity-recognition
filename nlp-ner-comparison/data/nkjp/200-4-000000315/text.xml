<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p132in132of:IJP:ksiazki1:200-4-000000315" xml:id="txt_1.1-ab">"Ewo, wiem, że to okropne. Rozumiem Twoje skrupuły. Ale coś się przecież stało takiego między wami, że znalazło się miejsce dla mnie. Odwiedź mnie jeszcze dzisiaj, błagam".</ab>
     <ab n="p133in133of:IJP:ksiazki1:200-4-000000315" xml:id="txt_1.2-ab">W Zbrodni i karze:</ab>
     <ab n="p134in134of:IJP:ksiazki1:200-4-000000315" xml:id="txt_1.3-ab">"Ewo, od Twoich pocałunków kręci mi się w głowie. Niech się dzieje, co chce, za jeszcze  jeden pocałunek oddam wszystko. Nie karz mnie swoją nieobecnością, błagam".</ab>
    </div>
    <div xml:id="txt_2-div" decls="#h_2-bibl">
     <ab n="p195in195of:IJP:ksiazki1:200-4-000000315" xml:id="txt_2.1-ab">W tych okolicznościach, po gruntownym przeanalizowaniu sytuacji, widziałem przed sobą dwie drogi. Jedna prowadziła do lasu, gdzie należało dopaść łosia królobójcę i zabić bez wysłuchiwania wyjaśnień, że koronę nawlókł sobie na rogi przypadkiem, znalazłszy ją, dyndającą  bezpańsko na krzaku. Druga wiodła wprost do zamku. I tą właśnie poszedłem - jak się później  okazało, uratowało mi to życie - nałożywszy na tę okazję swoją paradną czarną zbroję.</ab>
    </div>
    <div xml:id="txt_3-div" decls="#h_3-bibl">
     <ab n="p275in275of:IJP:ksiazki1:200-4-000000315" xml:id="txt_3.1-ab">(Nie mogłem wtedy wiedzieć, że już nazajutrz Leszek będzie mi tłumaczyć: wypiłeś za dużo. Że już zawsze będę przypatrywał się wszystkim mijanym kamieniom, oburzony ich upartym bezruchem. Że w końcu dzieci z podwórka odkryją moją obsesję i nazwą mnie po latach Kamiennym Dziadkiem.)</ab>
    </div>
    <div xml:id="txt_4-div" decls="#h_4-bibl">
     <ab n="p16in16of:IJP:ksiazki1:200-4-000000315" xml:id="txt_4.1-ab">(Przyglądałem mu się z mieszaniną współczucia i rozbawienia. Czy naprawdę myślał, że postęp  techniczny da się zahamować? Czy nie zdawał sobie sprawy, że po erze telegrafu przychodzi zwykle czas na telegraf bez drutu?</ab>
     <ab n="p17in17of:IJP:ksiazki1:200-4-000000315" xml:id="txt_4.2-ab">Potrząsnąłem głową; połączenie zostało zerwane. Otworzyłem oczy, usiadłem gwałtownie na  łóżku.)</ab>
    </div>
    <div xml:id="txt_5-div" decls="#h_5-bibl">
     <ab n="p363in363of:IJP:ksiazki1:200-4-000000315" xml:id="txt_5.1-ab">Co miałem mu powiedzieć? Przez chwilę patrzyłem za okno, tam ciągle lało i zresztą Bossica zwolniła mnie na resztę dnia. Wziąłem ze stołu buteleczkę z klejem, śmierdział jak zmywacz do paznokci, który Zosia trzymała w szufladzie biurka. Odstawiłem parasol, usiadłem obok Ryśka.</ab>
    </div>
    <div xml:id="txt_6-div" decls="#h_6-bibl">
     <ab n="p434in434of:IJP:ksiazki1:200-4-000000315" xml:id="txt_6.1-ab">Znowu sięgamy po kieliszki, wznosimy toast: przeciwko, tylko nie pijcie za zdrowie gospodyni, prosi Madame. O tak, potwierdza Piotr, to tu reguła. - To częściej cię tak nawiedzają? - Dosyć. Mnie w to graj, balanga z dostawą do domu. - A dawno się znacie?, nie daje mi to spokoju, żeby kumpel mnie z taką dziewczyną nie poznał, egoista jeden. Względne, mówi Piotr. Rok, mówi Madame Jutro Jutro.</ab>
    </div>
    <div xml:id="txt_7-div" decls="#h_7-bibl">
     <ab n="p130in130of:IJP:ksiazki1:200-4-000000315" xml:id="txt_7.1-ab">"Miła moja, jak bardzo rozczulają mnie Twoje powieki, puch na Twoim karku i to miejsce pod  szyją, z kostkami, które wyglądają, jakbyś ukrywała pod skórą rozkrzyżowanego ptaka. Uwielbiam  Cię, Ewo".</ab>
     <ab n="p131in131of:IJP:ksiazki1:200-4-000000315" xml:id="txt_7.2-ab">Teraz już nie było wątpliwości i ręce zaczęły mi drżeć. Po mojej lewej ręce stała cała seria  Dostojewskiego. Rzuciłem Cortazara na podłogę i wyciągnąłem pierwszy tom Braci Karamazow.</ab>
    </div>
    <div xml:id="txt_8-div" decls="#h_8-bibl">
     <ab n="p105in105of:IJP:ksiazki1:200-4-000000315" xml:id="txt_8.1-ab">Nic. Schodki po lewej, prowadzące w dół, pogrążone były w ciemności. Stopień po stopniu  zanurzałem się w nią, wodząc ręką po brudnej kamiennej ścianie - żeby nie upaść. Oczy powoli  przyzwyczajały się do mroku. Piwnica okazała się głębsza, niż sądziłem - nigdy nie zaglądałem tu wcześniej - dopiero po trzech zakrętach znalazłem się w rozległym pomieszczeniu, przedzielonym kilkoma szeregami grubych kolumn. W głębi coś się poruszyło.</ab>
    </div>
    <div xml:id="txt_9-div" decls="#h_9-bibl">
     <ab n="p98in98of:IJP:ksiazki1:200-4-000000315" xml:id="txt_9.1-ab">Kiwnąłem głową szybciej, niż pomyślałem - ale wprost nie mieściło mi się w głowie, żeby Irek zdolny był do czegoś takiego. Ludzie rozsunęli się natychmiast, robiąc szpaler aż do drzwi plebanii. Dotarło do mnie, że jeśli mój przyjaciel zwariował - a na to właśnie wyglądało - potrzebny tu jest specjalista, a nie ja; ale było za późno, żeby się wycofać.</ab>
    </div>
    <div xml:id="txt_10-div" decls="#h_10-bibl">
     <ab n="p159in159of:IJP:ksiazki1:200-4-000000315" xml:id="txt_10.1-ab">Ale gdy chciałem wejść z powrotem do mieszkania - zobaczyłem go. Stał na środku przedpokoju,  hipnotyzując wzrokiem Lidkę, która wpatrywała się w niego z niedowierzaniem i zachwytem. Sterczący czarny ogon drżał lekko, czarne ciałko z rudym prawym uchem dygotało, jakby niepewne, czmychać czy iść dalej. Kot obejrzał się na mnie i usiadł, starannie zawijając ogon na przednie łapki. W piersiach charkotało mu coś, nie wiem: chorobliwie czy miłośnie.</ab>
    </div>
    <div xml:id="txt_11-div" decls="#h_11-bibl">
     <ab n="p482in482of:IJP:ksiazki1:200-4-000000315" xml:id="txt_11.1-ab">Rozglądam się zakłopotany, nie chcę odpowiadać, wolę (przypominam sobie dziecinną grę w  chińczyka) przeczekać swoją kolejkę. I nagle odkrywam podsłuchującego: z siedzenia po drugiej  stronie przejścia wpatruje się we mnie elegancki szesnastolatek, stary malutki, ubrany jak z  zachodniego żurnala mód. Marynareczka, krawacik, beżowy płaszczyk. Odpowiadam na jego wzrok  zbyt długo, zbyt hardo. Zanim zdążyłem spojrzeć znowu na Ajatakę, tamten mówi coś do mnie ze złością.</ab>
    </div>
    <div xml:id="txt_12-div" decls="#h_12-bibl">
     <ab n="p165in165of:IJP:ksiazki1:200-4-000000315" xml:id="txt_12.1-ab">Coś dławiło mnie w gardle, ale powiedziałem sobie, że nie będę przecież kota opłakiwał, więc z kamienną miną wyciągnąłem odkurzacz i zacząłem sprzątać. Dopiero gdy przyszło do odstawienia  miseczek za szafę, nie dałem rady. Siedliśmy z Lidką na kanapie i przytuliliśmy się do siebie, siąkając nosami.</ab>
    </div>
    <div xml:id="txt_13-div" decls="#h_13-bibl">
     <ab n="p139in139of:IJP:ksiazki1:200-4-000000315" xml:id="txt_13.1-ab">Wreszcie coś szczęknęło obiecująco. Słucham, usłyszałem raźny głos matki. Uderzyła mnie ta  pogoda w jej tonie, jakby nagle, przez ten czas, kiedy spałem, wyszła wreszcie z cienia, przezwyciężyła ból tamtego dnia, kiedy odszedł ojciec. I zrobiło się jaśniej w ten niepokojący  poranek, więc: dzień dobry, mamo, odezwałem się z ulgą, tu Andrzej. Dobrze, że jesteś. A moja  matka odparła: Andrzej? Nie znam żadnego Andrzeja, i odłożyła słuchawkę.</ab>
    </div>
    <div xml:id="txt_14-div" decls="#h_14-bibl">
     <ab n="p194in194of:IJP:ksiazki1:200-4-000000315" xml:id="txt_14.1-ab">Teraz opowiem wam, jak zostałem królem. Taka wiedza każdemu może się kiedyś przydać. Mało  jest marzeń równie powszechnych. Co do mnie: państwo, które wybrałem na swoją intronizację,  miało już, ściśle biorąc, swojego króla. Król jednak wybrał się jesienią ubiegłego roku, aby  polować na łosie, i jak dotąd nie wrócił. Zachodziła więc obawa, co mówię!, istniała nadzieja,  że koronę królewską nosi teraz po puszczy jakiś łoś.</ab>
    </div>
    <div xml:id="txt_15-div" decls="#h_15-bibl">
     <ab n="p314in314of:IJP:ksiazki1:200-4-000000315" xml:id="txt_15.1-ab">Woda  - Tomasz ...ewski, Instytut Gospodarki Wodnej - powiedział gość, pokazując błyszczącą  legitymację. - Pan Andrzej Walczak, jak sądzę? Mam do pana bardzo ważną sprawę. Nie da się  tego ująć w dwóch zdaniach. Czy może mi pan poświęcić kwadrans? Nie więcej.</ab>
    </div>
    <div xml:id="txt_16-div" decls="#h_16-bibl">
     <ab n="p403in403of:IJP:ksiazki1:200-4-000000315" xml:id="txt_16.1-ab">A ja czułem spokój, bo najważniejsze było to, co od niego usłyszałem. Być może, poniekąd, w każdym razie coś podobnego, zabełkotał i ruszył dalej w swoją stronę, chwiejnym krokiem. Przecież nie mogłem liczyć na więcej. Przecież "więcej" się nie zdarza, może nigdy się nie zdarzało. Ale z drugiej strony nie chciałem, żeby moja przyjaciółka uznała mnie za wariata.</ab>
    </div>
   </body>
  </text>
 </TEI>
</teiCorpus>
