<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p1478in1487of:IJP:WAB:BujkoWyspy" xml:id="txt_1.1-ab">Kira ze skupieniem wykonała reiho, a potem pierwsze kata poziomu Hasegawa tak, że dech mu zaparło. Nie mówił nic, a ona zrozumiała. Siedziała pokorna i pokonana przez rzeczy, które tkwiły pomiędzy nimi w przestrzeni, których obydwoje byli teraz w pełni świadomi, które doceniali i których tajemnica nieznacznie i na krótko się przed nimi odkryła.</ab>
    </div>
    <div xml:id="txt_2-div" decls="#h_2-bibl">
     <ab n="p1369in1378of:IJP:WAB:BujkoWyspy" xml:id="txt_2.1-ab">Wziąłeś slipki? Nie? - Obrzuciła go karcącym spojrzeniem. - Nie szkodzi. Wykąpiemy się na golasa. Na dole jest moja prywatna plaża. Ogrodzona. Nikt tam nie zagląda. Zawsze tak robię, gdy tu jestem.</ab>
     <ab n="p1370in1379of:IJP:WAB:BujkoWyspy" xml:id="txt_2.2-ab">Fala gorącej krwi uderzyła Toru do głowy. Nie bardzo wiedział, co ma powiedzieć, więc posłusznie postawił walizki na matach.</ab>
    </div>
    <div xml:id="txt_3-div" decls="#h_3-bibl">
     <ab n="p2738in2747of:IJP:WAB:BujkoWyspy" xml:id="txt_3.1-ab">Nie miała wiadomości od admirała podejrzanie długo. Może jego misja się przedłużała? A może... - Przez chwilę odpędzała natarczywą złą myśl, ale ta zła myśl wracała.</ab>
     <ab n="p2739in2748of:IJP:WAB:BujkoWyspy" xml:id="txt_3.2-ab">To nie byłoby takie najgorsze...</ab>
     <ab n="p2740in2749of:IJP:WAB:BujkoWyspy" xml:id="txt_3.3-ab">Nie była tego oczywiście pewna, ale intuicja podpowiadała jej, że gdyby Kotielnikow szczęśliwie powrócił z rejsu, trudno by mu było zrozumieć, dlaczego dziecko (nieważne, czy to będzie syn, czy córka) ma rysy japońskiego komandora...</ab>
    </div>
    <div xml:id="txt_4-div" decls="#h_4-bibl">
     <ab n="p2701in2710of:IJP:WAB:BujkoWyspy" xml:id="txt_4.1-ab">Kaneyasu kiwał głową, akceptując pomysł Kiry. Jemu też nie podobała się wizja wzdętych trupów pływających w ciemności i ocierających się o siebie bokami. Shimada wyznaczył więc ludzi i za chwilę wnętrze góry poczęło błyskać upiornym światłem palników i ożywiło się znów koszmarną krzątaniną.</ab>
    </div>
    <div xml:id="txt_5-div" decls="#h_5-bibl">
     <ab n="p1145in1154of:IJP:WAB:BujkoWyspy" xml:id="txt_5.1-ab">W sztuce miecza faza oddechu jest bardzo ważna, bo szermierz biorący oddech jest wtedy najsłabszy. Największą energią dysponuje szermierz „na wydechu", dlatego wszelkie rozstrzygające działania powinny mieć miejsce w tej fazie. Osobną sprawą - rzecz jasna - jest umiejętność „zamaskowania" oddechu, tak by przeciwnik nie wiedział, w której fazie jest szermierz.</ab>
    </div>
    <div xml:id="txt_6-div" decls="#h_6-bibl">
     <ab n="p1149in1158of:IJP:WAB:BujkoWyspy" xml:id="txt_6.1-ab">Szerokie rękawy bluzy przewiązywano taśmą, by nie zaplątała się w nie blisko trzydziestocentymetrowa rękojeść miecza.</ab>
     <ab n="p1150in1159of:IJP:WAB:BujkoWyspy" xml:id="txt_6.2-ab">Miecz po lewej stronie siedzącego sygnalizował gotowość do walki - łatwo go było bowiem wyjąć prawą ręką, lewą chwytając za pochwę. Miecz po prawej stronie sygnalizował pokojowe intencje i kładziono go tak na przykład podczas wizyty w zaprzyjaźnionym domu.</ab>
    </div>
    <div xml:id="txt_7-div" decls="#h_7-bibl">
     <ab n="p1202in1211of:IJP:WAB:BujkoWyspy" xml:id="txt_7.1-ab">Stolik familii Kidery bawił się w najlepsze. Kaneyasu od razu domyślił się, że to jego osoba jest obiektem żartów, bo córka pułkownika, zabawnie wywracając oczy i zaciskając wargi, naśladowała jego „milczącą formę", imitując miecz parą pałeczek.</ab>
    </div>
    <div xml:id="txt_8-div" decls="#h_8-bibl">
     <ab n="p2292in2301of:IJP:WAB:BujkoWyspy" xml:id="txt_8.1-ab">Admirał pomyślał, że gdyby kiedyś, schorowanemu i cierpiącemu, przyszło mu pełnić taką wypełnioną gorzkim przeczuciem nadchodzącej śmierci wachtę, to wyglądałby właśnie tak.</ab>
     <ab n="p2293in2302of:IJP:WAB:BujkoWyspy" xml:id="txt_8.2-ab">Kaneyasu widział w obrazie to, co chciał zobaczyć, i zastanawiał się, jakim cudem ta drobna, ładniutka i trzpiotowata Polka zdołała przewidzieć to, co być może miało się wydarzyć. Taką zdolnością obdarzeni są jedynie ludzie wyjątkowo dojrzali i wyjątkowo doświadczeni przez los. Kira też zobaczyła to, co chciała.</ab>
    </div>
    <div xml:id="txt_9-div" decls="#h_9-bibl">
     <ab n="p690in699of:IJP:WAB:BujkoWyspy" xml:id="txt_9.1-ab">Potrzebna była maszyna o wyjątkowych parametrach i admirał kazał sobie dostarczyć dokumentację nie tylko latających w linii, sprawdzonych konstrukcji, ale także modeli będących w fazie prototypu, serii informacyjnych lub nawet projektowej. Na tym etapie nie zabiegał jeszcze o najlepszych konstruktorów lotniczych, uważając, że jego opinia, opinia człowieka niezaangażowanego w ich konstruktorskie idee i spory, będzie najbliższa niezależności i zdrowemu rozsądkowi.</ab>
    </div>
    <div xml:id="txt_10-div" decls="#h_10-bibl">
     <ab n="p1222in1231of:IJP:WAB:BujkoWyspy" xml:id="txt_10.1-ab">Na koniec owego wspaniałego dnia zaprosili go, by odwiedził ich w domu. Kidera zapraszał tak szczerze i serdecznie, że nie wypadało wykręcać się ponad miarę. Pułkownik wstał i kłaniając się, wystosował zaproszenie w najlepszym stylu, więc Kaneyasu, który także wstał, dziękował i był wdzięczny oraz nieco zmieszany, bo mała Ki podobała mu się coraz bardziej, a jej oczy coraz bezczelniej lustrowały jego twarz.</ab>
    </div>
    <div xml:id="txt_11-div" decls="#h_11-bibl">
     <ab n="p178in187of:IJP:WAB:BujkoWyspy" xml:id="txt_11.1-ab">We wnętrzach okrętu było niewiele drewnianych sprzętów, toteż stół był obiektem adoracji ludzi tęskniących za widokiem lądu i zieleni. Także za zapachami lądu. Kaneyasu pomyślał, że niepotrzebnie lakierowano stół. Można by go było również wąchać. Ale nielakierowany nasiąkłby jednak szybko zapachami okrętu, ludzkich dłoni i posiłków, a tak pachniał przynajmniej olejnym lakierem.</ab>
    </div>
    <div xml:id="txt_12-div" decls="#h_12-bibl">
     <ab n="p253in262of:IJP:WAB:BujkoWyspy" xml:id="txt_12.1-ab">No tak... - Kotielnikow przerwał wertowanie danych i telefonicznie polecił przynieść sobie herbatę. Ledwie drzwi zamknęły się za oficerem dyżurnym, admirał otworzył kluczykiem dołączonym do kluczy do segregatorów absolutnie tajną szufladę, w której trzymał prawdziwą kontrabandę: butlę aromatycznego jamajskiego rumu. Kieliszek 45-procentowego, pachnącego trunku i gruby plaster cytryny ze skórką zmieniły służbową herbatę w napój najzupełniej rozkoszny, a Kotielnikow, siorbiąc ten grog własnego pomysłu, zagłębił się w dalsze systematyczne rozważania.</ab>
    </div>
    <div xml:id="txt_13-div" decls="#h_13-bibl">
     <ab n="p222in231of:IJP:WAB:BujkoWyspy" xml:id="txt_13.1-ab">Swoich oficerów i stażystów Kaneyasu traktował więc z całym szacunkiem z powodu owej antylekcji, której mu niegdyś udzielono. Gdy przychodzili do niego ze skargami na kolegów, odsyłał ich bezpośrednio do adresata, nie angażując swojego autorytetu w spory i intrygi. Nie był jednak miękki.</ab>
    </div>
   </body>
  </text>
 </TEI>
</teiCorpus>
