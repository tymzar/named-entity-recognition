<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p282in680of:PWN_3102000002" xml:id="txt_1.1-ab">Tezy są skonfiskowane, ale to są rzeczy wiadome. Później były w socrealizmie stokrotnie podawane i w Polsce powojennej. Więc jak widzisz, te dwa wiersze bardzo oświetlają sytuację poety w świecie komunistycznym. Prawda? Trzeba przyznać, że Broniewski miał bardzo wielką siłę poetycką i siłę charakteru, mógł sobie pozwolić na tę schizofrenię.</ab>
    </div>
    <div xml:id="txt_2-div" decls="#h_2-bibl">
     <ab n="p244in586of:PWN_3102000002" xml:id="txt_2.1-ab">Stawar pisał o Czarnych skrzydłach - kamuflaż. Tamci raczej szli na szerszy front, na to żeby przyciągnąć. Partia była i zachwycona, i rozczarowana "Miesięcznikiem". Zachwycona tym, że pismo miało takie szalone echo wśród młodzieży, robotników itd. , mimo że było trudne. Ale też rozczarowana, bo właściwie partia chciała mieć pismo bardziej zamaskowane. Partia chciała, żeby "Miesięcznik" przyciągał niezdecydowanych, bardziej postępowych pisarzy, młodzież literacką itd., a my byliśmy sekciarzami.</ab>
    </div>
    <div xml:id="txt_3-div" decls="#h_3-bibl">
     <ab n="p308in736of:PWN_3102000002" xml:id="txt_3.1-ab">Żydowscy piekarze na święta. więc oczywiście były wszystkie świąteczne smakołyki. Był Broniewski, Stawar i ja i był Hempel i Nowogródzki, który pierwszy czy drugi raz przyszedł na zebranie komitetu redakcyjnego. Cela była wesoła, to byli komuniści przyzwyczajeni do defensywy. Zresztą ich często aresztowano i wypuszczano. Środowisko było tak interesujące dla nas i nowe, że właściwie nie miało się czasu myśleć o sobie. To były jakieś bardzo ożywione dni.</ab>
    </div>
    <div xml:id="txt_4-div" decls="#h_4-bibl">
     <ab n="p317in762of:PWN_3102000002" xml:id="txt_4.1-ab">Przypuszczam, że ich szlag trafiał, chociaż ten wspominkarz twierdzi, że warto było. Pewnie, że do pewnego stopnia może i warto było. Jednak był poetą. Ale w więzieniu to było straszne. Dla mnie na przykład to było moje pierwsze więzienie, okropnie się męczyłem, nie mogłem w nim żyć, a ten mi rabował moje noce. Wiersze to pół biedy, ale jeszcze budził na duże dyskusje i zadawał bardzo niedorzeczne pytania.</ab>
    </div>
    <div xml:id="txt_5-div" decls="#h_5-bibl">
     <ab n="p188in446of:PWN_3102000002" xml:id="txt_5.1-ab">W Senacie zgłosił swoje przystąpienie do komunistów senator Boguszewski, wybrany z listy BBWR, już przedtem miał kontakty. W ogóle powiem ci, że wtyczkowanie było wtedy w pełni. Trudno sobie dziś wyobrazić, do jakiego stopnia. Dopiero po wojnie można było się przekonać, ile było wtyczek na wysokich urzędach w różnych sferach.</ab>
    </div>
    <div xml:id="txt_6-div" decls="#h_6-bibl">
     <ab n="p173in414of:PWN_3102000002" xml:id="txt_6.1-ab">Zajął się nią i odratował. Jeden syn, którego odnalazła, zginął na froncie, a drugiego nie odnalazła. Sama bardzo szukała potem i ambasada polska, i partia szukała. Bardzo szukano, ponieważ Bierut był wychowankiem Hempla, Hempel właściwie był takim jego mentorem, Hempel dla niego szalenie dużo zrobił, tak że Bierut się tym bardzo interesował. Hempel umarł prawdopodobnie dość szybko, to był człowiek chory, słabowity i prawdopodobnie nie wytrzymał.</ab>
    </div>
    <div xml:id="txt_7-div" decls="#h_7-bibl">
     <ab n="p42in104of:PWN_3102000002" xml:id="txt_7.1-ab">2) Przekreślamy historię i potomność, także Rzym, Tołstoja, krytykę, kapelusze, Indie, Bawarię i Kraków. Polska winna się wyrzec tradycji, mumii, księcia Józefa i teatru. Miasto burzymy. Wszelki mechanizm: aeroplany, tramwaje, wynalazki, telefon - zamiast nich pierwotne środki porozumiewawcze. Apoteoza konia, domy jedynie składane i ruchome, mowa krzyczana i rymowana.</ab>
     <ab n="p43in106of:PWN_3102000002" xml:id="txt_7.2-ab">3) Ustrój społeczny rozumiany przez władztwo idiotów istotnych, kapitalistów. Jest to grunt najbardziej płodny w śmiech i w rewolucje.</ab>
    </div>
    <div xml:id="txt_8-div" decls="#h_8-bibl">
     <ab n="p128in310of:PWN_3102000002" xml:id="txt_8.1-ab">Tak samo jak jeszcze przed "Miesięcznikiem" radziłem Kisterowi Kafkę, Zamek. I zresztą mówiłem ci o tym, że przez cały czas mojego komunizmu nie wydrukowałem ani jednego wiersza i ani jednego opowiadania, chociaż opowiadania pisałem. Ale były one albo bardzo niemarksistowskie, albo próbowałem pisać po marksistowsku i nie wychodziło. PISZĘ SZTUKĘ NA POWSZECHNĄ WYSTAWĘ KRAJOWĄ. BERLIN 1928</ab>
    </div>
    <div xml:id="txt_9-div" decls="#h_9-bibl">
     <ab n="p183in434of:PWN_3102000002" xml:id="txt_9.1-ab">To był czystej wody dziennikarz, nie tyle przez pisanie, ile przez te zakulisowe, kuluarowe orientacje i znakomite stosunki, jak amerykańscy dziennikarze na większą skalę. Singer był pod szalonym wpływem, jakby pod hipnozą Deutschera. Deutscher u nich mieszkał i to była trójka, właściwie wspólne gospodarstwo. Singerowa, Singer i Deutscher. Deutscher miał oczywiście dostęp do wszystkich informacji Singera, poza tym Deutscher nieraz inspirował artykuły.</ab>
    </div>
    <div xml:id="txt_10-div" decls="#h_10-bibl">
     <ab n="p216in518of:PWN_3102000002" xml:id="txt_10.1-ab">Ponakupywał mnóstwo rzeczy na Moskwę. Dwadzieścia par nożyczek, dwieście brzytew itp. Kazał wszystko odsyłać do ambasady. Szczególnie wszystko, co było jakąś taką frymuśną, wymyślną rzeczą, wywoływało w nim szalony entuzjazm. Potem, po latach dowiedzieliśmy się, że on to wszystko rozdawał przyjaciołom. Ale znowu zetknąłem się z tym po raz pierwszy, jeszcze wtedy nie rozumiałem, później dopiero w Rosji zrozumiałem, co to znaczy: głód rzeczy w Sowietach.</ab>
    </div>
   </body>
  </text>
 </TEI>
</teiCorpus>
