<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p282in305of:PWN_2002000129" xml:id="txt_1.1-ab">Gdy ściemniało się i światło słońca płonęło już tylko ciepłym prostokątem na parapecie, Hanemann odkładał książkę. Na zielonym płótnie okładki połyskiwały złote litery. W ogrodzie powietrze było wciąż lekkie i jasne, i nawet kosmaty motyl, burozłoty i niespokojny, bezgłośnie trzepoczący ciemnymi skrzydełkami o szybę, nie mącił spokoju zmierzchu. Z ulicy dobiegały czyjeś kroki. Nad tujami gasło czyste, wysokie niebo.</ab>
    </div>
    <div xml:id="txt_2-div" decls="#h_2-bibl">
     <ab n="p520in556of:PWN_2002000129" xml:id="txt_2.1-ab">Ciemność przed oczami. Coś ściska za gardło. Jeszcze chwila. Nie, to niemożliwe. Jak to zabrać? Adama? Nam? Dokąd? Przecież tamten wieczór. Czarna kolejowa kurtka. Nauka palcowania. Bajki na wzgórzach. Ucieczka z sali parafialnej. Wszystko to nagle powróciło. Każdy gest. Wszystko. Zabrać go? Dlaczego? Co zrobiliśmy? Przecież Hanka tak go kocha. Przecież mu z nami chyba dobrze. Co zrobiła? Mają coś na nią? Co to znaczy?</ab>
    </div>
    <div xml:id="txt_3-div" decls="#h_3-bibl">
     <ab n="p391in420of:PWN_2002000129" xml:id="txt_3.1-ab">Potem opłukała naczynia i ustawiła na drucianej kratce, by obeschły. "No, to..." - powiedziała, wycierając ręce. "Zaczekaj - Mama nie ruszyła się z miejsca. - Gdzie teraz pójdziesz?" Hanka zawiesiła ręcznik na haczyku: "A bo to mało miejsca..." "Daj spokój, gdzie będziesz mieszkać?"</ab>
     <ab n="p392in421of:PWN_2002000129" xml:id="txt_3.2-ab">Ale Hanka tylko się odwróciła. Przytrzymałem ją za rękę. "Hanka, nie idź nigdzie. Zostań z nami". "Nie". "Dlaczego...?" Wzruszyła ramionami.</ab>
    </div>
    <div xml:id="txt_4-div" decls="#h_4-bibl">
     <ab n="p302in326of:PWN_2002000129" xml:id="txt_4.1-ab">Ale czy to była prawda? Gałązki brzozy kołysały się za szybą. Hanemann nie odrywał oczu od drobniutkiego trzepotania liści. "Zupełnie jak ćmy" - pomyślał. Wciąż słyszał ostatnie słowa malarza: "Nie zasypiaj przede mną, nie zostawiaj mnie samego..." Jak echo. Wilgotny las. Czarna łuna. Rosa na mchu. Właściwie tylko to zapamiętał z opowieści pana J. Tylko te kilka słów.</ab>
    </div>
    <div xml:id="txt_5-div" decls="#h_5-bibl">
     <ab n="p105in118of:PWN_2002000129" xml:id="txt_5.1-ab">Po chwili na pomost wbiegali już inni, ale oficer z blachą na piersiach uniósł pistolet i napierający tłum cofnął się na odgłos strzałów oddanych w powietrze. "Niech pan weźmie swoje rzeczy! - wołała z pomostu pani Walmann, uświadomiwszy sobie, że w biegu zapomniała o neseserze Hanemanna. - Jeszcze pan zdąży!" Więc Hanemann, machinalnie, pchnięty ciepłą siłą tego głosu, ruszył ku rampie, podszedł do schodków...</ab>
    </div>
   </body>
  </text>
 </TEI>
</teiCorpus>
