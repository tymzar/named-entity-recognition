<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p401in465of:PWN_2002000200" xml:id="txt_1.1-ab">Maurycy odpowiedź znał od zawsze i przedstawił ją z rozbrajającą szczerością: otóż chce być bogaty i chce odnaleźć Augusta. Jahulec, którego biegłość w bilardzie dorównywała biegłości w kartach, tak że potrafił, nie przerywając rozmowy, demonstrować najwyższej próby uderzenia, spokojnie dokończył to, co zaczął, mistrzowskiego tripla, po czym odłożył kij i zapytał:</ab>
     <ab n="p402in466of:PWN_2002000200" xml:id="txt_1.2-ab">- A co to konkretnie znaczy?</ab>
    </div>
    <div xml:id="txt_2-div" decls="#h_2-bibl">
     <ab n="p217in252of:PWN_2002000200" xml:id="txt_2.1-ab">Ich znajomość, zaczęta w pośpiechu i sekrecie, nigdy nie zmieniła swojego charakteru. Przychodził często, ale na krótko, przemykając niczym nocny złodziej, mimo iż na miłosne gniazdko wybrał kamienicę bez pretensji do moralności, gdzie jedynym problemem mogło być zaleganie z czynszem, a ten akurat płacił regularnie. Trochę z nadmiaru ostrożności wmówił stróżce, że jest wujem Genowefy, i co zabawne: pozostał w przekonaniu, że ten sprytny w jego mniemaniu fortel naprawdę chwycił.</ab>
    </div>
    <div xml:id="txt_3-div" decls="#h_3-bibl">
     <ab n="p908in1043of:PWN_2002000200" xml:id="txt_3.1-ab">Ale tak już z nią było: jeśli miała tkwić w domu, jeśli miała być dodatkiem do humorów męża, jego mieszczańskich lasek, biurek i mebli, które raz poustawiane, nie miały prawa zmienić miejsca, to przynajmniej wszystko, co w tym domu było żywe, chciała mieć tylko i wyłącznie dla siebie.</ab>
    </div>
    <div xml:id="txt_4-div" decls="#h_4-bibl">
     <ab n="p771in894of:PWN_2002000200" xml:id="txt_4.1-ab">Najczęściej widywał go w sądzie, gdzie sam chodził, wiedziony najpierw synowską tęsknotą, a potem już dla przyjemności, dając początek pasji, która z czasem przerodziła się w jego drugą naturę i dla której znalazł wreszcie bardziej cywilizowaną formę: został ławnikiem w Sądzie Rejonowym dla Krakowa Podgórza, w Wydziale Karnym.</ab>
    </div>
    <div xml:id="txt_5-div" decls="#h_5-bibl">
     <ab n="p102in116of:PWN_2002000200" xml:id="txt_5.1-ab">Poprosiła Boga, by wybaczył jej to kłamstwo, świadoma, że gdy minie rok i sześć tygodni żałoby, zaczną się najdziwniejsze lata jej życia. Nie potrafiła ich sobie wyobrazić, ale jedno było pewne: po trwającej siedem dni małżeńskiej wojnie i po tym, co jeszcze zrobi, Maurycy nie wpuści jej już do swojego nieba.</ab>
     <ab n="p103in118of:PWN_2002000200" xml:id="txt_5.2-ab">Bo zemsta, którą mu zapowiedziała, właśnie stawała się ciałem.</ab>
    </div>
    <div xml:id="txt_6-div" decls="#h_6-bibl">
     <ab n="p980in1120of:PWN_2002000200" xml:id="txt_6.1-ab">Maurycy przedstawił historię taką, jaka była naprawdę, nie taką, jakby mógł i chciał wspominać, z ufnością w nieskończoną mądrość, która kazała Adeli wysłuchać go do końca, zadawać pytania tylko wtedy, gdy zgubiła wątek, a potem ominąwszy rafy, od razu znaleźć drogę do portu:</ab>
     <ab n="p981in1121of:PWN_2002000200" xml:id="txt_6.2-ab">- Pięknie opowiedziałeś tę historię - powiedziała.</ab>
    </div>
    <div xml:id="txt_7-div" decls="#h_7-bibl">
     <ab n="p852in984of:PWN_2002000200" xml:id="txt_7.1-ab">- Ale na trzymanie za rączkę nie licz - powiedział. - Zaśniesz sam.</ab>
     <ab n="p853in985of:PWN_2002000200" xml:id="txt_7.2-ab">Jahulec uśmiechnął się już na karuzeli snu, ale zdołał jeszcze przesłać Maurycemu ostatnią przedsenną myśl:</ab>
     <ab n="p854in986of:PWN_2002000200" xml:id="txt_7.3-ab">- Zawsze były z nas skurczybyki.</ab>
     <ab n="p855in987of:PWN_2002000200" xml:id="txt_7.4-ab">Wtedy Maurycy poczuł, że Jahulec przyjechał naprawdę.</ab>
    </div>
    <div xml:id="txt_8-div" decls="#h_8-bibl">
     <ab n="p162in188of:PWN_2002000200" xml:id="txt_8.1-ab">- Jeśli tak, to musi to być pewnikiem Duch Święty.</ab>
     <ab n="p163in189of:PWN_2002000200" xml:id="txt_8.2-ab">Miała dużo uciechy, widząc jego minę, dość było bowiem spojrzeć, by zrozumieć, że przez chwilę poważnie rozważał taką możliwość. Już dla czystej frajdy, nadawszy głosowi ton należytej powagi, dodała:</ab>
     <ab n="p164in190of:PWN_2002000200" xml:id="txt_8.3-ab">- Szukaj go w jakim kościele. - I od tego dnia nie powiedziała nic więcej.</ab>
    </div>
    <div xml:id="txt_9-div" decls="#h_9-bibl">
     <ab n="p87in100of:PWN_2002000200" xml:id="txt_9.1-ab">Tak zresztą było. Maurycy postawił nagrobek osiem lat wcześniej, kierując się bardziej przezornością niż chrześcijańską pokorą, w czasach, gdy dawni włodarze miasta, wyzbywszy się kolejno księgozbiorów, mebli, stołowych zastaw, obrazów i oleodruków, poczęli wystawiać na sprzedaż resztki z resztek dawnej świetności, na jakie niespodziewanie pojawił się popyt: miejsca w rodzinnych grobowcach.</ab>
    </div>
    <div xml:id="txt_10-div" decls="#h_10-bibl">
     <ab n="p1285in1466of:PWN_2002000200" xml:id="txt_10.1-ab">Powieść podejmuje niezwykle aktualne wątki godności i odpowiedzialności dziennikarzy w świecie wszechwładnych mediów. Jest także przenikliwym i ironicznym obrazem życia rzadko opisywanego środowiska korespondentów wojennych, a przy tym przejmującą, zachwycającą swym rytmem opowieścią o konfrontacji różnych kultur, postaw życiowych i systemów wartości.</ab>
    </div>
    <div xml:id="txt_11-div" decls="#h_11-bibl">
     <ab n="p875in1009of:PWN_2002000200" xml:id="txt_11.1-ab">- Teraz ty możesz do niego napisać - powiedział.</ab>
     <ab n="p876in1010of:PWN_2002000200" xml:id="txt_11.2-ab">Maurycy w jednej chwili cofnął się o niemal dwadzieścia lat, do dnia, gdy Henryk przyszedł się z nim pożegnać, i do tego samego pytania, którego wtedy nie potrafił wykrztusić nawet w samotności.</ab>
     <ab n="p877in1011of:PWN_2002000200" xml:id="txt_11.3-ab">- Czy on się domyśla?</ab>
     <ab n="p878in1012of:PWN_2002000200" xml:id="txt_11.4-ab">- Myślę, że on wie - odpowiedział Jahulec. - Wie i wiedział już wcześniej.</ab>
    </div>
    <div xml:id="txt_12-div" decls="#h_12-bibl">
     <ab n="p1144in1301of:PWN_2002000200" xml:id="txt_12.1-ab">- To mu się ode mnie należy.</ab>
     <ab n="p1145in1302of:PWN_2002000200" xml:id="txt_12.2-ab">A po ciszy dodała:</ab>
     <ab n="p1146in1303of:PWN_2002000200" xml:id="txt_12.3-ab">- Jestem mu to winna.</ab>
     <ab n="p1147in1304of:PWN_2002000200" xml:id="txt_12.4-ab">Proboszcz uczepił się ostatniego słowa.</ab>
     <ab n="p1148in1305of:PWN_2002000200" xml:id="txt_12.5-ab">- Nie ma takiej winy, którą można by odkupić śmiercią - powiedział, mając na myśli wdowę i jej wdowi reżim, ale ona zrozumiała to inaczej.</ab>
    </div>
    <div xml:id="txt_13-div" decls="#h_13-bibl">
     <ab n="p348in405of:PWN_2002000200" xml:id="txt_13.1-ab">Ledwie usiadł przy stoliku, ogarnęło go przeczucie, że coś się wydarzy. Zdołał jeszcze zamówić piwo i rozejrzeć się po wnętrzu, gdy drzwi otwarły się z hukiem i pośród nieopisanego wrzasku do szynku wpadła gromada dziwolągów wszelkiej maści, chromych, garbatych, półślepych i bezrękich, pędzona przez mężczyznę w kraciastej oprychówce, ryczącego ponad głowami kalek:</ab>
     <ab n="p349in406of:PWN_2002000200" xml:id="txt_13.2-ab">- Oto nasze koniki!</ab>
    </div>
    <div xml:id="txt_14-div" decls="#h_14-bibl">
     <ab n="p795in921of:PWN_2002000200" xml:id="txt_14.1-ab">- Ja nie należę do partii - odparł Maurycy. Było oczywiste, że cała ta przemowa skrojona jest specjalnie dla niego. Dawno już nie doznał podobnego afrontu, ale zdołał opanować się na tyle, by odparować bon motem:</ab>
     <ab n="p796in922of:PWN_2002000200" xml:id="txt_14.2-ab">- Jedyna partia, jakiej jestem członkiem, to partia ludzi interesu - powiedział.</ab>
    </div>
   </body>
  </text>
 </TEI>
</teiCorpus>
