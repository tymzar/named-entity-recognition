<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p1022in1078of:PWN_2002000181" xml:id="txt_1.1-ab">Kleks kapnął na stenogram Lewina. Stary stenograf najpierw westchnął, a potem rozpostarł ręce, wyciągnął je ku niebu i krzyknął:</ab>
     <ab n="p1023in1079of:PWN_2002000181" xml:id="txt_1.2-ab">- No nie, nie wytrzymam, gdy słyszę takie głupoty! On chce - pokazał palcem na Meinerera - zatrudnić kabalistę! Czy pan w ogóle wie, co to jest kabała?!</ab>
     <ab n="p1024in1080of:PWN_2002000181" xml:id="txt_1.3-ab">- Czy ktoś pana prosił o zdanie, Lewin? - zapytał chłodno Meinerer. - Niech się pan skupi na swoich obowiązkach.</ab>
    </div>
    <div xml:id="txt_2-div" decls="#h_2-bibl">
     <ab n="p494in520of:PWN_2002000181" xml:id="txt_2.1-ab">- To niewyobrażalne, drogi panie - damie pomyliło się i zamiast lorgnon do oka przyłożyła cygarniczkę. - Bileterem na dzisiejszym balu jest sam markiz Żorżyk de Leschamps-Brieux!</ab>
     <ab n="p495in521of:PWN_2002000181" xml:id="txt_2.2-ab">Najwyraźniej dotknięta niewielkim wrażeniem, jakie wywarła na radcy jej informacja, popłynęła w stronę foyer, wypuszczając dym jak parowiec, natomiast sam Żorżyk, oskarżony przez Mocka o picie wódki w szkole powszechnej, spojrzał pogardliwie na jego zaproszenie.</ab>
    </div>
    <div xml:id="txt_3-div" decls="#h_3-bibl">
     <ab n="p1690in1790of:PWN_2002000181" xml:id="txt_3.1-ab">- Nie pozwolę się upokarzać, ty skurwysynu - słowa te zostały wypowiedziane przez Hockermanna normalnym tonem. Bez emocji, bez szczękania zębami.</ab>
     <ab n="p1691in1791of:PWN_2002000181" xml:id="txt_3.2-ab">Mock patrzył mu przez chwilę w oczy, a potem się odwrócił do pozostałych policjantów.</ab>
     <ab n="p1692in1792of:PWN_2002000181" xml:id="txt_3.3-ab">- Pozwólmy mu trochę pomyśleć nad swoimi manierami. To wstyd, żeby profesor gimnazjalny tak się wyrażał.</ab>
    </div>
    <div xml:id="txt_4-div" decls="#h_4-bibl">
     <ab n="p1122in1182of:PWN_2002000181" xml:id="txt_4.1-ab">- Naprawdę? To ten słynny von Finckl? - Knüfer zgarnął do hebanowej szkatułki górę żetonów, które wygrał, po tym jak krupier oznajmił "dwadzieścia trzy czerwone". Zapalił pierwsze dzisiaj cygaro. - Jak się nazywacie?</ab>
     <ab n="p1123in1183of:PWN_2002000181" xml:id="txt_4.2-ab">- Richter, proszę szanownego pana...</ab>
     <ab n="p1124in1184of:PWN_2002000181" xml:id="txt_4.3-ab">- Powiedzcie mi, Richter, dlaczego to wszystko mi opowiadacie? Przecież personelowi kasyna nie wolno rozmawiać z gośćmi! Krupierzy mogliby wchodzić z graczami w rozmaite układy...</ab>
    </div>
    <div xml:id="txt_5-div" decls="#h_5-bibl">
     <ab n="p915in967of:PWN_2002000181" xml:id="txt_5.1-ab">Mühlhaus ujął Mocka pod ramię i popchnął go lekko w stronę sań. Młody człowiek uśmiechnął się na powitanie i stuknął palcem w rondo melonika, zdradzając wojskowe przyzwyczajenie. Mock odsalutował.</ab>
     <ab n="p916in968of:PWN_2002000181" xml:id="txt_5.2-ab">- Przedstawiam panu, panie radco - rzekł Mühlhaus - prywatnego detektywa z Berlina, pana Rainera Knüfera.</ab>
     <ab n="p917in969of:PWN_2002000181" xml:id="txt_5.3-ab">- Mieszka pan od dawna w Berlinie? - Mock wyciągnął rękę do detektywa Knüfera.</ab>
    </div>
    <div xml:id="txt_6-div" decls="#h_6-bibl">
     <ab n="p779in829of:PWN_2002000181" xml:id="txt_6.1-ab">- Próbowałem wytłumaczyć tym panom, że już nie ma miejsc na dzisiejszy występ... - piszczał pikolak, podnosząc swoją czapkę.</ab>
     <ab n="p780in830of:PWN_2002000181" xml:id="txt_6.2-ab">- Nie ma miejsca dla mnie? - zapytał brunet i spojrzał uważnie na szatniarza. - Powiedz, Urbanek, czy to prawda, że w tym tingel-tanglu nie ma miejsc dla mnie i dla moich przyjaciół?</ab>
    </div>
    <div xml:id="txt_7-div" decls="#h_7-bibl">
     <ab n="p165in178of:PWN_2002000181" xml:id="txt_7.1-ab">- Ten pański asystent Smolorz jest zbyt małomówny - Meinerer triumfował. - Nie powiedział, że na ścianie wisiał kalendarz "Universal", taki z wyrywanymi kartkami. Wie pan, jaka kartka było ostatnio wyrwana?</ab>
     <ab n="p166in179of:PWN_2002000181" xml:id="txt_7.2-ab">- Z 12 września? - Mock spojrzał z uznaniem na potakującego Meinerera. - Ta, którą morderca przypiął agrafką do kamizelki zmarłego? Macie ten kalendarz przy sobie?</ab>
    </div>
    <div xml:id="txt_8-div" decls="#h_8-bibl">
     <ab n="p277in293of:PWN_2002000181" xml:id="txt_8.1-ab">- Jeśli pan wie wszystko, Herr Kriminaldirektor - Mock postukał kolejnym papierosem w denko papierośnicy - to chętnie dowiem się czegoś o czeladniku ślusarskim Honnefelderze, zanim spotkał na swej drodze rozżalonego i sfrustrowanego drwala.</ab>
     <ab n="p278in294of:PWN_2002000181" xml:id="txt_8.2-ab">- Ten drwal - Mühlhaus uśmiechnął się kwaśno - sądząc po zamiłowaniu do kalendarzy, musi być także niezłym murarzem.</ab>
    </div>
   </body>
  </text>
 </TEI>
</teiCorpus>
