<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p798in936of:IJP:znak:SzejnertCzarny" xml:id="txt_1.1-ab">W trzecim powstaniu giną:</ab>
     <ab n="p799in937of:IJP:znak:SzejnertCzarny" xml:id="txt_1.2-ab">Franciszek Cieluch, woźnica, zatrudniony w Gieschewaldzie w taborze konnym, i Józef Promiński, dwudziestodwuletni górnik, po ośmiu klasach; pod St. Annaberg (Górą Świętej Anny).</ab>
     <ab n="p800in939of:IJP:znak:SzejnertCzarny" xml:id="txt_1.3-ab">Karol Hochuł, siedemnastoletni górnik z kopalni Giesche, syn górnika; pod Slawentzitz (Sławięcicami).</ab>
     <ab n="p801in940of:IJP:znak:SzejnertCzarny" xml:id="txt_1.4-ab">Jan Poloczek, górnik z kopalni Giesche; pod Gogolinem (nazwa niemiecka taka sama).</ab>
    </div>
    <div xml:id="txt_2-div" decls="#h_2-bibl">
     <ab n="p1861in2127of:IJP:znak:SzejnertCzarny" xml:id="txt_2.1-ab">Nadchodzi zima. Niemcy wyrzucają z mieszkania Konstantego Prusa. Gdzie się podzieje? Jak uratuje resztki księgozbioru? Dobrze, że przed wojną przekazał Bibliotece Śląskiej pięć tysięcy ze swoich piętnastu tysięcy tomów, głównie silesianów. Czy schowek w piwnicach katedry jest bezpieczny po aresztowaniu księdza Szramka?</ab>
    </div>
    <div xml:id="txt_3-div" decls="#h_3-bibl">
     <ab n="p3825in4269of:IJP:znak:SzejnertCzarny" xml:id="txt_3.1-ab">Główna uroczystość odbywa się w sali teatralnej, nad którą wisi osiem lamp braci Zillmannów - wielkich mlecznych jaj w mosiężnej obejmie. Dyrektorka ośrodka Justyna Szymiec przyjmuje niekończące się życzenia od rozmaitych władz i organizacji. Jednym z mówców jest Jerzy Forajter, przewodniczący Rady Miasta Katowice, który kiedyś, przedwcześnie, chciał przywrócić osiedlu nazwę Giszowiec.</ab>
    </div>
    <div xml:id="txt_4-div" decls="#h_4-bibl">
     <ab n="p3255in3653of:IJP:znak:SzejnertCzarny" xml:id="txt_4.1-ab">Małgorzata chodziła w letniej sukience na ciepłym wietrze. Rozwijano taśmę, wbijano paliki, ustawiano płotki, a w niebie i w krzewach śpiewały ptaki. Były najdłuższe dni roku.</ab>
     <ab n="p3256in3654of:IJP:znak:SzejnertCzarny" xml:id="txt_4.2-ab">Tymczasem na plebanii u księdza Rufina szykowano żółte znaki papieskie. Zajmowała się tym głównie Maryla Wacławkówna, wygnana ongiś z przedszkola za klerykalizm.</ab>
    </div>
    <div xml:id="txt_5-div" decls="#h_5-bibl">
     <ab n="p1352in1565of:IJP:znak:SzejnertCzarny" xml:id="txt_5.1-ab">Albert-Wojtek i Rozalia Badurowie mają już pięcioro dzieci. Kolejno: Gertruda, Paweł, bliźniaki Alojzy i Dorota, Henio. Truda ma jedenaście lat, Paolek osiem, Dorka i Lojzik po sześć, a Henio rok.</ab>
     <ab n="p1353in1566of:IJP:znak:SzejnertCzarny" xml:id="txt_5.2-ab">Dorota ma żółtą skórę i ostre łokcie. Ania Pudełkowa, która przyjechała odwiedzić rodzinę, pyta głośno Rozalię, czy to jej dziecko. Dorota zrozumiała, że jest brzydka, i postanowiła zostać świętą.</ab>
    </div>
    <div xml:id="txt_6-div" decls="#h_6-bibl">
     <ab n="p1418in1636of:IJP:znak:SzejnertCzarny" xml:id="txt_6.1-ab">Żadna straż nie upora się z lepiankami. Wybudowano już pięćdziesiąt cztery. Starostwo katowickie zwraca się do Giesche SA, by bezdomnych pozostawić w spokoju. Gmina Janów otrzyma subwencje na wybudowanie im mieszkań. Naczelnik Józef Szeja zapewnia, że zajmie się tym bez zwłoki.</ab>
    </div>
    <div xml:id="txt_7-div" decls="#h_7-bibl">
     <ab n="p3278in3677of:IJP:znak:SzejnertCzarny" xml:id="txt_7.1-ab">Dyrektor Sender niepokoi się, czy to nie jest jakaś Solidarność.</ab>
     <ab n="p3279in3678of:IJP:znak:SzejnertCzarny" xml:id="txt_7.2-ab">Zapewniają, że nie ta zakazana.</ab>
     <ab n="p3280in3679of:IJP:znak:SzejnertCzarny" xml:id="txt_7.3-ab">Pyta, ile takich dzieci może być na Osiedlu Staszica.</ab>
     <ab n="p3281in3680of:IJP:znak:SzejnertCzarny" xml:id="txt_7.4-ab">Co najmniej dwadzieścia trzy rodziny jego pracowników mają takie dzieci. Tyle spisali, ale na pewno jest więcej, bo ludzie nie zawsze chcą o tym mówić. To się z czasem ujawni.</ab>
    </div>
    <div xml:id="txt_8-div" decls="#h_8-bibl">
     <ab n="p2038in2328of:IJP:znak:SzejnertCzarny" xml:id="txt_8.1-ab">A ojciec był zazdrosny. Popatrzył na mamę i pyta mnie: - Gdzie mama chodziła? Jo nie wytrzymał i powiedzioł. To tata usiadł na schodach z kamratami i czekał. I jak tyn przechodził, co mamę trzasł, wciągli go do piwnicy i tata tak go sprał, że... I puścił go.</ab>
    </div>
    <div xml:id="txt_9-div" decls="#h_9-bibl">
     <ab n="p3231in3628of:IJP:znak:SzejnertCzarny" xml:id="txt_9.1-ab">Życie jest szare i smutne, ale można się pocieszać zakupami.</ab>
     <ab n="p3232in3629of:IJP:znak:SzejnertCzarny" xml:id="txt_9.2-ab">Mimo wprowadzenia stanu wojennego i militaryzacji kopalń czterobrygadówka nie powraca. Co więcej, w marcu dyrekcja Katowickiego Zjednoczenia Przemysłu Węglowego przypomina dyrektorom kopalń o kategorycznym zakazie narzucania górnikom pracy w niedzielę.</ab>
     <ab n="p3233in3630of:IJP:znak:SzejnertCzarny" xml:id="txt_9.3-ab">Ale kto chce, może pracować w świątek i piątek.</ab>
    </div>
    <div xml:id="txt_10-div" decls="#h_10-bibl">
     <ab n="p3840in4286of:IJP:znak:SzejnertCzarny" xml:id="txt_10.1-ab">Córki nie śpieszą się na studia, a on obronił w tym roku pracę magisterską na Wydziale Finansów i Bankowości Akademii Ekonomicznej. Ogólny wynik - 4,48. Teraz zapisuje się na kurs podyplomowy na tej samej uczelni: wykorzystywanie funduszy europejskich.</ab>
     <ab n="p3841in4287of:IJP:znak:SzejnertCzarny" xml:id="txt_10.2-ab">Trzy lata temu rozstał się z górniczą spółką mieszkaniową w Nikiszowcu. Prowadzi teraz inną, w Wesołej, i jest w jej zarządzie.</ab>
    </div>
    <div xml:id="txt_11-div" decls="#h_11-bibl">
     <ab n="p2206in2518of:IJP:znak:SzejnertCzarny" xml:id="txt_11.1-ab">Władze NSDAP miały zamiar sparaliżować opuszczane śląskie zakłady. Nakazywały demontaż najważniejszych maszyn. Projekt zakładał rychły powrót na to gospodarstwo. Teraz jednak nie ma już złudzeń ani czasu. Obie grupy odwrotu pozostawiają cały inwentarz koncernu Giesche. Zabierają jedynie najważniejsze akta i dokumenty.</ab>
     <ab n="p2207in2519of:IJP:znak:SzejnertCzarny" xml:id="txt_11.2-ab">Podstawiono zmotoryzowane tabory dla fachowców, którzy chcą uciekać. Większa część załóg nie ma jednak zamiaru uchodzić ze Śląska.</ab>
    </div>
    <div xml:id="txt_12-div" decls="#h_12-bibl">
     <ab n="p2831in3197of:IJP:znak:SzejnertCzarny" xml:id="txt_12.1-ab">Bogusław Roskosz odchodzi (nie na własne życzenie) z kopalni Staszic i porządkuje szuflady. Między umowami o pracę leżą domowe dokumenty, które powinno się trzymać w osobnej kopercie.</ab>
     <ab n="p2832in3198of:IJP:znak:SzejnertCzarny" xml:id="txt_12.2-ab">Indeks ojca (Facultate Philosophica, Universitatis Leopolitanae) z podpisami profesorów Twardowskiego, Kasprowicza (liryka nowożytna), Sinki, Witkowskiego, Kryńskiego; 4 Octobris 1907.</ab>
    </div>
    <div xml:id="txt_13-div" decls="#h_13-bibl">
     <ab n="p537in645of:IJP:znak:SzejnertCzarny" xml:id="txt_13.1-ab">Kopalnia Giesche zatrudnia już dwa tysiące trzystu jeńców (w śląskim przemyśle pracuje ich ponad sto tysięcy), wydajność nadal spada.</ab>
     <ab n="p538in646of:IJP:znak:SzejnertCzarny" xml:id="txt_13.2-ab">Spółka Giesche produkuje jednak nie tylko węgiel. W szopienickich hutach wytapia cenne metale - cynk, ołów, kadm i srebro. Przynosi jej to w czasie wojny ogromne zyski; może przeznaczać dla akcjonariuszy od jedenastu do szesnastu milionów marek rocznie.</ab>
    </div>
    <div xml:id="txt_14-div" decls="#h_14-bibl">
     <ab n="p3864in4316of:IJP:znak:SzejnertCzarny" xml:id="txt_14.1-ab">Stanisław Kasperczyk powiedziałby Niesporkowi, że nawet dwudziestotrzyletni samochód może być blank nowy, tak jak jego fiat 125, rocznik osiem trzy, wszystkie części oryginalne, tapicerka spod igły. Niestety, musi go sprzedać, a nigdy by tego nie zrobił, gdyby nie kupili z Halinką przyczepy turystycznej, z sypialnią, łazienką i ogrzewaniem, a ten fiat ma za słaby hak.</ab>
    </div>
    <div xml:id="txt_15-div" decls="#h_15-bibl">
     <ab n="p1724in1971of:IJP:znak:SzejnertCzarny" xml:id="txt_15.1-ab">Stanowisko dyrektora kopalni Giesche powierzono Niemcowi doktorowi Fleischerowi.</ab>
     <ab n="p1725in1972of:IJP:znak:SzejnertCzarny" xml:id="txt_15.2-ab">Nie wiemy, co się dzieje z ostatnim polskim dyrektorem kopalni Władysławem Dominem. Przedostatni, Władysław Michejda, jest aresztowany, siedzi na gestapo w Cieszynie.</ab>
     <ab n="p1726in1973of:IJP:znak:SzejnertCzarny" xml:id="txt_15.3-ab">Maks Gawlik zwraca się ze swoją sprawą do któregoś z obecnych władców firmy i nie doznaje zawodu. Ewald będzie zwolniony z pracy przymusowej.</ab>
    </div>
   </body>
  </text>
 </TEI>
</teiCorpus>
