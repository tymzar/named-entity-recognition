<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p132in149of:IJP:ksiazki1:310-2-000000209" xml:id="txt_1.1-ab">Po odbyciu kary Zdankiewicz znów brylował w podrzędnych knajpach. Twierdził, że napisał pamiętniki, ale kilkanaście kajetów zawierających historię jego życia ktoś mu ukradł w więzieniu. Jeśli tak się stało rzeczywiście, to nie było większej straty: ktoś komuś opowiedział swoje dzieje, opublikował w "Roju" maleńką broszurkę, ale nie była to pasjonująca lektura - zwyczajne banały.</ab>
    </div>
    <div xml:id="txt_2-div" decls="#h_2-bibl">
     <ab n="p1013in1057of:IJP:ksiazki1:310-2-000000209" xml:id="txt_2.1-ab">Świeżak popełnił morderstwo wespół z 17-letnim Janem Kowalczykiem, którego parę miesięcy temu sąd doraźny skazał na karę śmierci, lecz p. prezydent Rzeczypospolitej ułaskawił.</ab>
     <ab n="p1014in1058of:IJP:ksiazki1:310-2-000000209" xml:id="txt_2.2-ab">Zbrodnia była dokonana pod Urlami. Zamordowano 10-letniego Stasia Urmańskiego, któremu młodociani przestępcy zrabowali 50 złotych, by mieć pieniądze na przejażdżkę samolotem. Ofiarę udusili paskiem i dobili kamieniami. Obaj przyznali się do winy.</ab>
    </div>
    <div xml:id="txt_3-div" decls="#h_3-bibl">
     <ab n="p684in719of:IJP:ksiazki1:310-2-000000209" xml:id="txt_3.1-ab">W dawnych latach, jak zapisał Kazimierz Władysław Wójcicki, kat ścinał skazanych mieczem na Rynku Starego Miasta, obok pręgierza. Podobno mieszkańcy z trwogą omijali wieczorem to miejsce, powszechnie wierzono bowiem, że niewinnie ścięta katowskim mieczem służąca jakiejś wielkiej pani stawała po zachodzie słońca przy pręgierzu i trzymając głowę pod pachą, obchodziła wokoło ratusz i cały rynek.</ab>
    </div>
    <div xml:id="txt_4-div" decls="#h_4-bibl">
     <ab n="p347in370of:IJP:ksiazki1:310-2-000000209" xml:id="txt_4.1-ab">"Pajęczarze" rzadko wpadali w ręce stróżów prawa, bo gazety pisały o podobnych przypadkach jak o niecodziennym wydarzeniu. "Kurier Warszawski" bodajże po raz pierwszy dopiero w 1845 roku doniósł o schwytaniu 6-osobowej szajki takich właśnie specjalistów. Ujął ich patrol policyjny przechodzący przez Rynek Starego Miasta, zaalarmowany przez mieszkańców jednej z posesji, że złodzieje ukradli bieliznę ze strychu. Znaleziono ich w opuszczonym domu z dowodami winy.</ab>
    </div>
    <div xml:id="txt_5-div" decls="#h_5-bibl">
     <ab n="p534in563of:IJP:ksiazki1:310-2-000000209" xml:id="txt_5.1-ab">Musiało takich "orłów" być na pęczki, skoro pod koniec kwietnia tego samego 1931 roku "Kurier Polski" pisał z lekką przesadą jako o "królu oszustów" o niejakim Stanisławie Długokęckim - "Arsenie Lupinie w krajowym wydaniu". Stanął on wówczas przed Sądem Okręgowym i został skazany na 4 lata ciężkiego więzienia, co go na pewno nie zniechęciło do oszukańczego fachu.</ab>
    </div>
   </body>
  </text>
 </TEI>
</teiCorpus>
