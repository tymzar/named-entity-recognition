<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p882in891of:IJP:WAB:PlebanekDziewczyny" xml:id="txt_1.1-ab">Zeszła z głównej alejki i skręciła w sieć bocznych dróżek. Dziwnie było iść białymi korytarzami, nie wiedząc, dokąd prowadzą. Tylko niektóre oddawały prosty układ osiedla, reszta wiła się w różnych kierunkach, jakby kopiący wzięli odwet za lata chodzenia pod linijkę.</ab>
    </div>
    <div xml:id="txt_2-div" decls="#h_2-bibl">
     <ab n="p1353in1362of:IJP:WAB:PlebanekDziewczyny" xml:id="txt_2.1-ab">Poszukała wzrokiem krzaku bzu, ale w miejscu, gdzie powinien rosnąć, stała piramida starych opon. Weszły głębiej w działki i stanęły pod kępką wątłych drzew; tu przynajmniej było ciszej. Hanka spojrzała na górę śmieci widoczną zza kurtki Agnieszki. Musiały jej powiedzieć, teraz.</ab>
     <ab n="p1354in1363of:IJP:WAB:PlebanekDziewczyny" xml:id="txt_2.2-ab">Otworzyła usta.</ab>
    </div>
    <div xml:id="txt_3-div" decls="#h_3-bibl">
     <ab n="p460in469of:IJP:WAB:PlebanekDziewczyny" xml:id="txt_3.1-ab">Moja babka jest odważna. Niania musiała o tym wie dzieć, skoro właśnie jej opowiedziała tamtą historię. Może liczyła na to, że babka przekaże ją mnie, a ja Agnieszce? Oczywiście, babka przekazała ją mnie, a ja powiedziałam Agnieszce, ale zrobiłam to za późno. Czego się bałam?</ab>
    </div>
    <div xml:id="txt_4-div" decls="#h_4-bibl">
     <ab n="p780in789of:IJP:WAB:PlebanekDziewczyny" xml:id="txt_4.1-ab">Na dworze było ciepło i wszyscy chodzili już w letnich ubraniach. Raz czy dwa zobaczyła Hankę i Agnieszkę wracające ze szkoły, ale zanim zdążyła pomachać z okna, poznikały w swoich klatkach. Mani wciąż nie było i Beata pomyślała, że wyjechała już na wakacje. Chyba pierwsze w życiu, bo dotąd zawsze zostawała na osiedlu.</ab>
    </div>
    <div xml:id="txt_5-div" decls="#h_5-bibl">
     <ab n="p2950in2959of:IJP:WAB:PlebanekDziewczyny" xml:id="txt_5.1-ab">Dziecko było niewiarygodnie małe i kruche, chryzantemy wyglądały przy nim jak palmy. Przysiadła na brzegu łóżka. Mania powiedziała, że Agnieszka była przy niej cały czas, ale niedawno poszła do domu. Kiepsko wyglądała, musiała być wykończona tą dobą. Mania nie śmiała jej już prosić, żeby zawiadomiła Hankę i Beatę, pomyślała, że sama zadzwoni wieczorem, jak zabiorą małą.</ab>
    </div>
    <div xml:id="txt_6-div" decls="#h_6-bibl">
     <ab n="p1357in1366of:IJP:WAB:PlebanekDziewczyny" xml:id="txt_6.1-ab">Mania też pochyliła głowę. Jej brat wciąż był w wojsku, ale nie chcieli powiedzieć, w jakiej części kraju. Tak dawno nie miała od niego żadnych wiadomości. Ani od Mickiewicza. Dotknęła brudnego bandaża, którym owijała opornik. Zdjęła materiał z palca i wsadziła do kieszeni kurtki. Tutaj nie musiała się bać.</ab>
    </div>
    <div xml:id="txt_7-div" decls="#h_7-bibl">
     <ab n="p1771in1780of:IJP:WAB:PlebanekDziewczyny" xml:id="txt_7.1-ab">W piątek wieczorem przebrała się w nocną koszulę, położyła w dużym pokoju i włączyła telewizor. Rodzice pojechali pod Warszawę na pogrzeb kolegi ojca z wojska i zabalowali na stypie, Krzysztof z Agnieszką siedzieli w górach. Zerkała na czarno-biały obraz i pogryzała słone paluszki. Nie chciało jej się nawet zrobić kanapek; leżała, nie wprawiając niczego w ruch, a życie toczyło się obok, inaczej niż zwykle, odświętnie.</ab>
    </div>
    <div xml:id="txt_8-div" decls="#h_8-bibl">
     <ab n="p2134in2143of:IJP:WAB:PlebanekDziewczyny" xml:id="txt_8.1-ab">Zaprosiła go na studniówkę. To będzie dobry moment, żeby przedstawić Krzysztofa ojcu. Skoro jej wersja związku tak bardzo odbiegała od jego wersji, to może swoboda widywania będzie tym, co ich zbliży. Denerwowało ją, kiedy powtarzał: „Nie ma dla nas przyszłości, dziewczynko".</ab>
     <ab n="p2135in2144of:IJP:WAB:PlebanekDziewczyny" xml:id="txt_8.2-ab">W domu wspomniała o studniówce przy niedzielnym obiedzie. Ojciec uśmiechnął się.</ab>
    </div>
    <div xml:id="txt_9-div" decls="#h_9-bibl">
     <ab n="p2009in2018of:IJP:WAB:PlebanekDziewczyny" xml:id="txt_9.1-ab">Agnieszka popatrzyła przed siebie. Dopiero teraz zobaczyła, że nad podwójnym łóżkiem wisi niewielki obrazek w grubych ramach. Był na nim Nowy Świat i kawałek Foksal, konne tramwaje, przechodząca przez ulicę kobieta w długiej sukni, z czerwoną parasolką. W tle szpica kościoła Świętego Krzyża i dachy kamienic, ale Ordynackiej, schowanej za zakrętem, nie było widać.</ab>
    </div>
    <div xml:id="txt_10-div" decls="#h_10-bibl">
     <ab n="p2384in2393of:IJP:WAB:PlebanekDziewczyny" xml:id="txt_10.1-ab">Była jak z innej planety, kolorowej i wesołej. Beata zdziwiła się, kiedy uprzytomniła sobie, jak często u nich bywa. Powiedziała nawet o tym ojcu, a on uśmiechnął się i powiedział: „To też jest twój dom!" Miała potem wyrzuty sumienia - przecież nie przychodziła do niego, tylko do Lidki.</ab>
    </div>
   </body>
  </text>
 </TEI>
</teiCorpus>
