<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p1197in1284of:IJP:WAB:DehnelLala" xml:id="txt_1.1-ab">Tyle intermezzo.</ab>
     <ab n="p1198in1285of:IJP:WAB:DehnelLala" xml:id="txt_1.2-ab">Tymczasem na scenę wraca mój dziadek; dziwnym trafem zaczął spędzać coraz więcej czasu w okolicach Kielc, a najchętniej zatrzymywał się w Lisowie. Julek chodził po dworze i mruczał: „Krakus z firmy Dwuwatek", bo przed wojną była taka firma, produkująca gilzy do papierosów, i na opakowaniach był wymalowany hoży, rumiany Krakus z efektownym wąsem.</ab>
    </div>
    <div xml:id="txt_2-div" decls="#h_2-bibl">
     <ab n="p1246in1335of:IJP:WAB:DehnelLala" xml:id="txt_2.1-ab">W tym samym czasie, kiedy dziadek Zygmunt głodował w Murnau, niezwyciężona armia radziecka wkroczyła na terytorium Polski i rozpoczęła wiekopomną ofensywę. W styczniu przyszedł front. Przyszedł, bo jest to rodzaj ruchomego święta, przemieszczająca się impreza masowa. Najpierw ogłoszenia - race i wystrzały, potem dużo huku.</ab>
    </div>
    <div xml:id="txt_3-div" decls="#h_3-bibl">
     <ab n="p1154in1238of:IJP:WAB:DehnelLala" xml:id="txt_3.1-ab">Teraz jest już tylko zbiorem zdjęć. Najpiękniejsze zawsze na stole, na komodzie, nad babcinym łóżkiem. „No powiedz, to był jednak niesłychanie przystojny mężczyzna!" Dziadek współistnieje tam na pokojowych warunkach z Julkiem, Walerianem Karnauchowem, moją mamą, wujem, bratem, kuzynami i resztą rodziny. Ale wtedy zgody z Julkiem nie było.</ab>
    </div>
    <div xml:id="txt_4-div" decls="#h_4-bibl">
     <ab n="p646in684of:IJP:WAB:DehnelLala" xml:id="txt_4.1-ab">I nagle zamyślam się nad tą osobliwością świata; babcia, która coraz mniej pamięta, po siedemdziesięciu latach wzrusza się lalką z dzieciństwa, które nie istnieje, z dworu, który nie istnieje, z epoki, która nie istnieje; po żadnej z moich dziecięcych miłości nie płakałem tyle, co po pomarańczowym plastikowym krokodylu, znakomicie pływającym w wannie, którego rodzice wyrzucili kiedyś niechcący przy malowaniu łazienki.</ab>
    </div>
    <div xml:id="txt_5-div" decls="#h_5-bibl">
     <ab n="p2024in2160of:IJP:WAB:DehnelLala" xml:id="txt_5.1-ab">I tak, co trzy tygodnie, pisałem w dzienniku na przykład coś takiego:</ab>
     <ab n="p2025in2161of:IJP:WAB:DehnelLala" xml:id="txt_5.2-ab">Wczoraj byłem u babci i Moniki - wszystko w porządku, chociaż hydraulika nadal popsuta, ale tego się chyba nie naprawi. Za to babcia w zębach, wyprowadzona na spacer, etc., a poza tym na każdą próbę buntu i utyskiwań Monika mówi: „ Ależ pani Heleno, przecież umawiałyśmy się, że to ja tu jestem kapitanem". I koniec.</ab>
    </div>
    <div xml:id="txt_6-div" decls="#h_6-bibl">
     <ab n="p564in599of:IJP:WAB:DehnelLala" xml:id="txt_6.1-ab">Stary pan Przypkowski był kolekcjonerem, naukowcem i konstruktorem zegarów, a młody - rzeźbiarzem i germanofilem. Przed samą wojną, kiedy wszyscy na gwałt zapisywali się do towarzystw przyjaźni polsko-angielskiej i polsko-francuskiej, on zapisał się do Towarzystwa Przyjaźni Polsko-Niemieckiej. Mówił, że kiedy odwiedzał kolonie, przekonał się, że Anglicy to łajdacy</ab>
    </div>
    <div xml:id="txt_7-div" decls="#h_7-bibl">
     <ab n="p1914in2048of:IJP:WAB:DehnelLala" xml:id="txt_7.1-ab">Główną jednak atrakcją pozostał seks mimowolny, czyli koncepcje babci dotyczące naszych ukrytych stosunków. Ostatecznie ktoś z kimś musi spać i zawsze jest w tym jakaś zmowa. Najpierw była tylko Basia, więc możliwości mniej, by nie rzec: mało. Ale i tak sporo dało się powiedzieć. Jak wtedy, kiedy Basia źle się czuła i w środku dnia położyła się na tapczanie.</ab>
    </div>
    <div xml:id="txt_8-div" decls="#h_8-bibl">
     <ab n="p44in56of:IJP:WAB:DehnelLala" xml:id="txt_8.1-ab">W ten sposób powinny się kończyć wszystkie historie.</ab>
     <ab n="p45in57of:IJP:WAB:DehnelLala" xml:id="txt_8.2-ab">Ale na ogół, niestety, trwają dłużej.</ab>
     <ab n="p46in58of:IJP:WAB:DehnelLala" xml:id="txt_8.3-ab">Dziadek kupił sobie cukrownię, automobil i wielki dom. Podróżował po całym świecie, skupując obrazy, lakowe parawany, rzeźby i meble; prowadził korespondencję z uczonymi cukrownikami w Berlinie i Paryżu.</ab>
    </div>
    <div xml:id="txt_9-div" decls="#h_9-bibl">
     <ab n="p1281in1379of:IJP:WAB:DehnelLala" xml:id="txt_9.1-ab">Za to Milewskiego o mało nie rozstrzelali. Znaleźli u niego w domu porcelanową filiżankę; a jak farfor, to burżuj. I nie wiem, czy dobrze pamiętam, czy sam to sobie zmyśliłem, czy może zmyśliła to kiedyś babcia, bo wydaje mi się to aż niemożliwe w swym przytupującym moralizatorstwie, ale była to jedyna rzecz, którą zatrzymał sobie z „mienia pożydowskiego" zwiezionego przez jego żonę z Kielc albo Staszowa.</ab>
    </div>
   </body>
  </text>
 </TEI>
</teiCorpus>
