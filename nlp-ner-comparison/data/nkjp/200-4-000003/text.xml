<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p748in10of:2004000003" xml:id="txt_1.1-ab">Nie szukał cierpienia ani śmierci. Bał się jej, co widzimy w Ogrójcu, gdy mówi: „Ojcze, zabierz ode mnie ten kielich" (Mk 14,36). I te najbardziej dramatyczne słowa Syna Bożego, wypowiedziane z krzyża: „Boże mój, Boże mój, czemuś mnie opuścił?" (Mt 27,46). Naprawdę, nie śmierci poszukiwał w swym życiu Jezus. Ale gdy przyszła, nie umiała Go zwyciężyć.</ab>
    </div>
    <div xml:id="txt_2-div" decls="#h_2-bibl">
     <ab n="p631in10of:2004000003" xml:id="txt_2.1-ab">My tymczasem chcemy zwrócić się ku Bogu, który jest Przyszłością, a więc nie jest dany, jest nieuwarunkowaną nowością. Czyżby więc rozumienie jako odniesienie do przeszłości było niemożliwe? Oto crux hermeneuticorum! Przyszłość jest dla nas jedynie jako myśl o przyszłości, podobnie jak Bóg - sam w sobie, jest dla nas dziś jedynie myślą o Bogu: jest intencją. Klasyczna teologia powiedziałaby, że nie potrafimy utworzyć sobie pojęcia Boga. Rozumienie staje się niemożliwe.</ab>
    </div>
    <div xml:id="txt_3-div" decls="#h_3-bibl">
     <ab n="p174in10of:2004000003" xml:id="txt_3.1-ab">Jesteśmy istotami, które dla szczęśliwego i spokojnego życia muszą zapewnić sobie odpowiednią dawkę bezpieczeństwa. Jeśli więc nie znajdujemy jej w miłości, znajdziemy ją w duchu legalizmu prawnego. Nie bardzo więc można się dziwić tym, którzy sztywno trzymają się przepisów. Oni chcą żyć. Tak działa ich instynkt samozachowawczy.</ab>
    </div>
    <div xml:id="txt_4-div" decls="#h_4-bibl">
     <ab n="p312in10of:2004000003" xml:id="txt_4.1-ab">Opisane tu postawy to wady ludzkie znane od pokoleń. Klerykalizm nie jest jedynym imieniem nastawienia niechętnego uznaniu wartości życia, myśli i wolności drugiego człowieka.</ab>
     <ab n="p313in10of:2004000003" xml:id="txt_4.2-ab">Piszę o tym w przekonaniu, że zmiana takich postaw nie dokona się sama. Trzeba zwracać uwagę, przypominać, ryzykując choćby gwałtowną niechęć oponentów. Jeśli nie będziemy pamiętać o zasadach rzetelnej dyskusji, nigdy nie uda nam się zbudować społeczeństwa, w którym szacunek i dialog są wartościami pierwotnymi, swoistą konstytucją relacji międzyludzkich.</ab>
    </div>
    <div xml:id="txt_5-div" decls="#h_5-bibl">
     <ab n="p1077in10of:2004000003" xml:id="txt_5.1-ab">Unikając przesadnej apologii papieża rodaka (miał on przecież swoje porażki, choćby klęskę dialogu z prawosławiem czy odebrane jako obraźliwe nazwanie buddyzmu „systemem w znacznej mierze ateistycznym"), warto przełożyć istotę jego przesłania na własne myślenie i na publiczny dyskurs o odmiennych kulturach i religiach. Przekreślenie wrogości, ukierunkowanie na dialog, rozmowa, trwanie w spotkaniu: wyjście z otwartymi rękami - to istota tej postawy wobec innych religii.</ab>
    </div>
   </body>
  </text>
 </TEI>
</teiCorpus>
