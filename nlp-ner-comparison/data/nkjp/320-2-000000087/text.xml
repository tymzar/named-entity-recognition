<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p313in325of:PWN:320-2-000087" xml:id="txt_1.1-ab">Przykładem w miarę równomiernego wzrostu akumulacji zimowej wraz z wysokością jest lodowiec Stor w Norwegii (Hagen, 1988) (por. rys. 4.9). Na południowym Spitsbergenie stwierdzono przyrost akumulacji wraz z wysokością o 11 g/cm na 100 m (Migała i in., 1988), 13 g/cm (Pulina – informacja ustna). Na poszczególnych lodowcach warunki lokalne modyfikują tę zależność.</ab>
    </div>
    <div xml:id="txt_2-div" decls="#h_2-bibl">
     <ab n="p889in901of:PWN:320-2-000087" xml:id="txt_2.1-ab">Transport i modyfikacja moreny dennej w przypadku ruchu po nieskonsolidowanym podłożu zależy od cech reologicznych warstw podłoża, które są silnie związane z ich cechami hydrogeologicznymi. Według hipotezy G.S. Boultona i R.C.A. Hindmarsha (1987) cechy te mogą przyczyniać się do powstawania drumlinów na skutek przekształcenia glacjalnych i fluwioglacjalnych osadów w wyniku awansu i przesunięcia się po nich lodowca (rys. 9.12).</ab>
    </div>
    <div xml:id="txt_3-div" decls="#h_3-bibl">
     <ab n="p734in746of:PWN:320-2-000087" xml:id="txt_3.1-ab">Rozprzestrzenienie dawnych moren i innych osadów glacjalnych na nizinach europejskich, jak też obserwacje współczesnych obszarów zlodowaconych dowodzą, że lodowce zmieniają swoją wielkość. Mogą rosnąć i rozpełzać się szeroko, pokrywając spore powierzchnie kontynentów, np. w plejstocenie, lub zmniejszać powierzchnię, co np. obserwuje się w rejonach zlodowaceń górskich od ok. 100 lat (Haeberli i in., 1989). Są to efekty zmian klimatu Ziemi.</ab>
    </div>
    <div xml:id="txt_4-div" decls="#h_4-bibl">
     <ab n="p312in324of:PWN:320-2-000087" xml:id="txt_4.1-ab">Globowe zróżnicowanie dopływu masy do lodowców podlega prawidłowościom ogólnoklimatycznym, natomiast jeżeli chodzi o poszczególne lodowce czynniki klimatyczne nakładają się na warunki topograficzne w skali regionu i zlodowaconego basenu (por. rozdz. 2.2). Oznacza to, że klimat ogólny decyduje o „przedziale” możliwości akumulacji śniegu. Klimat lokalny natomiast wraz z rzeźbą terenu danego basenu zlodowaconego wymuszają zróżnicowanie przestrzenne akumulacji zimowej.</ab>
    </div>
    <div xml:id="txt_5-div" decls="#h_5-bibl">
     <ab n="p518in530of:PWN:320-2-000087" xml:id="txt_5.1-ab">Wspomniane nachylenie dolnych części studni, chociaż dyskusyjne (Hooke, 1989), pozwala wyobrazić sobie łagodne połączenie z kanałem podlodowcowym. Obserwacje dennych części studni na Lodowcu Werenskiolda, na głębokości 130 m zdają się potwierdzać takie wyobrażenia (por. rys. 6.4).</ab>
     <ab n="p519in531of:PWN:320-2-000087" xml:id="txt_5.2-ab">Podlodowcowy system hydrauliczny podlega podobnym prawom, jak drenaż wewnątrzlodowcowy.</ab>
    </div>
    <div xml:id="txt_6-div" decls="#h_6-bibl">
     <ab n="p920in932of:PWN:320-2-000087" xml:id="txt_6.1-ab">Jest wiele czynników komplikujących ów wyidealizowany rozkład stref akumulacji. Jednym z nich są wahania lodowców w odpowiedzi na zmiany klimatu lub w efekcie zmian ich dynamiki. Nakładające się na siebie osady i modyfikowane później formy są pozostałością zlodowaceń. Odczytanie na ich podstawie zachowania lodowca w przeszłości jest zadaniem trudnym, ale możliwym do wykonania. Poszczególne procesy glacjalne zapisują swój przebieg bardziej lub mniej czytelnie w osadach i formach utworzonych przez lodowiec.</ab>
    </div>
    <div xml:id="txt_7-div" decls="#h_7-bibl">
     <ab n="p321in333of:PWN:320-2-000087" xml:id="txt_7.1-ab">Wyraźnie bardziej kontynentalne warunki klimatyczne ma lodowiec Peyto (5140A szer. geogr. pn.) położony w kanadyjskich Górach Skalistych (Alberta) (odległość od Pacyfiku ok. 500 km). Akumulacja roczna w okresie 1981 - 1985 wynosiła średnio 79,1 g/cm. Linia równowagi w latach 1981 - 1985 leżała na średniej wysokości 2720 m n.p.m. Różnice w wielkości akumulacji i położeniu linii równowagi są więc wyraźne, na korzyść lodowców Sentinel i South Cascade z pasm pacyficznych.</ab>
    </div>
    <div xml:id="txt_8-div" decls="#h_8-bibl">
     <ab n="p105in117of:PWN:320-2-000087" xml:id="txt_8.1-ab">Zróżnicowanie warunków klimatycznych i topograficznych sprawia, że na Ziemi występuje mnogość lodowców różniących się wielkością i kształtem. Morfologia lodowca zależy od ilości lodu i rodzaju rzeźby terenu, na którym się zgromadził. Pewne znaczenie ma ponadto struktura termiczna lodowców (por. rozdz. 5.3), gdyż decyduje o właściwościach reologicznych lodu, a więc o tempie jego rozpływania się (por. rozdz. 7.2). Tym samym oddziałuje także na rozległość lodowców.</ab>
    </div>
    <div xml:id="txt_9-div" decls="#h_9-bibl">
     <ab n="p435in447of:PWN:320-2-000087" xml:id="txt_9.1-ab">Stan termiczny lodowca jest rezultatem współdziałania kilku procesów. Zasadnicze znaczenie ma bilans cieplny powierzchni, dna i jego wnętrza. Przewodnictwo, ruch lodu i przesiąkanie wody przemieszczają ciepło w obrębie lodowca. Znaczenie ma także wielkość akumulacji zimowej. Rola poszczególnych czynników zmienia się w określonych warunkach klimatycznych, a nawet w różnych strefach wysokościowych tego samego lodowca.</ab>
    </div>
    <div xml:id="txt_10-div" decls="#h_10-bibl">
     <ab n="p307in319of:PWN:320-2-000087" xml:id="txt_10.1-ab">5) W klimacie silnie oceanicznym (Islandia, Nowa Zelandia) akumulacja zachodzi głównie w okresie zimowym, lecz jest przerywana częstymi odwilżami– okresami ablacji (Paterson, 1981; Dołguszyn, Osipowa, 1989).</ab>
     <ab n="p308in320of:PWN:320-2-000087" xml:id="txt_10.2-ab">Poza wymienionymi, charakterystycznymi rodzajami przebiegu akumulacji w ciągu roku stwierdza się ich modyfikacje lub rodzaje pośrednie.</ab>
    </div>
    <div xml:id="txt_11-div" decls="#h_11-bibl">
     <ab n="p491in503of:PWN:320-2-000087" xml:id="txt_11.1-ab">W przypadku lodowców dolinnych jest możliwy dopływ wód z nie zlodowaconych stoków w otoczeniu lodowca. Mają one największe znaczenie w okresie wiosennego topnienia pokrywy śnieżnej. Stoki o odpowiedniej ekspozycji i przy ciemniejszych skałach lepiej pochłaniają ciepło. Roztopy występują zatem wcześniej. Ilość wód z otoczenia lodowca zależy od wielu czynników środowiskowych, jak ilość śniegu, rodzaj podłoża, obecność zmarzliny, nachylenie stoków itp. (fot. 18).</ab>
    </div>
    <div xml:id="txt_12-div" decls="#h_12-bibl">
     <ab n="p214in226of:PWN:320-2-000087" xml:id="txt_12.1-ab">W dolnych częściach strefy śniegu mokrego nasączony wodą śnieg tworzy papkę wodno-śnieżną („błoto śnieżne” – slush). Papka śnieżna może zawierać taką ilość wody, że człowiek nie jest w stanie utrzymać się na powierzchni i nogi zapadają się bardzo głęboko, nawet jeżeli używa się nart. Na lodowcach Spitsbergenu, które są słabo nachylone, ta strefa jest bardzo rozległa (fot. 13).</ab>
    </div>
    <div xml:id="txt_13-div" decls="#h_13-bibl">
     <ab n="p785in797of:PWN:320-2-000087" xml:id="txt_13.1-ab">Ostatnio prace nad tym zagadnieniem posuwają się w następujących kierunkach: 1) rozszerzenia poznania lodowcowych fal kinematycznych i doskonalenia ich matematycznego opisu (Shumskiy, 1975; Landon, Raymond, 1978; Hutter, 1980; Fowler, 1982) i 2) wykorzystania bilansu masy do komputerowego modelowania płynięcia lodowców (Budd, 1975; Bindschalder, 1982).</ab>
    </div>
    <div xml:id="txt_14-div" decls="#h_14-bibl">
     <ab n="p155in167of:PWN:320-2-000087" xml:id="txt_14.1-ab">Przytoczone przykłady bezpośredniego i pośredniego wpływu lodowców na środowisko geograficzne wskazują na ogromne znaczenie funkcjonowania systemu glacjalnego, jeśli chodzi o ewolucję środowiska także w skali globu ziemskiego. Można nawet stwierdzić, że zachwianie delikatnej równowagi pomiędzy środowiskiem a systemem lodowcowym może wywołać drastyczne zmiany większości elementów środowiska geograficznego na całej Ziemi.</ab>
    </div>
    <div xml:id="txt_15-div" decls="#h_15-bibl">
     <ab n="p52in64of:PWN:320-2-000087" xml:id="txt_15.1-ab">Zastosowanie stosunkowo lekkiego termoelektrycznego urządzenia do wiercenia w Jungfrau w Alpach (1947 r.) zrewolucjonizowało możliwości uzyskiwania otworów w lodowcach, a tym samym pomiarów jego miąższości, temperatur, ruchu wewnętrznego. R. Finsterwalder (1954) opracował w tym okresie fotogrametryczną (kartograficzną) metodę badania zmian objętości lodowców, a H.W. Ahlmann (1948, 1953) opublikował syntetyczne studia nad związkami lodowców z klimatem oraz ich przejrzystą klasyfikację morfologiczną.</ab>
    </div>
    <div xml:id="txt_16-div" decls="#h_16-bibl">
     <ab n="p887in899of:PWN:320-2-000087" xml:id="txt_16.1-ab">Przeszkody wystające z dna lodowca sprawiają, iż następuje pionowe i poziome odchylenie trajektorii ruchu okruchów skalnych, jak to pokazano na rysunku 9.11. Po bokach przeszkód następuje pogrubianie moreny dennej, a staje się ona cieńsza nad kulminacjami przeszkód.</ab>
    </div>
    <div xml:id="txt_17-div" decls="#h_17-bibl">
     <ab n="p91in103of:PWN:320-2-000087" xml:id="txt_17.1-ab">Wielkość lodowców, ilość zgromadzonego lodu i specyficzne procesy zachodzące w ich obrębie powodują, że stanowią one bardzo wyraźny i zarazem wyjątkowy element środowiska przyrodniczego Ziemi, powiązany procesami wymiany masy i energii z innymi jego elementami. System lodowcowy ma charakter otwarty i reaguje na zmiany w środowisku oraz wyraźnie na to środowisko oddziałuje.</ab>
    </div>
    <div xml:id="txt_18-div" decls="#h_18-bibl">
     <ab n="p12in24of:PWN:320-2-000087" xml:id="txt_18.1-ab">W podręczniku przedstawiłem wybrane, oryginalne rezultaty badań lodowców spitsbergeńskich prowadzonych podczas wypraw Uniwersytetu Śląskiego i PAN. Badania te, analiza wyników i opracowanie niektórych materiałów stanowiły elementy realizacji programu C.P.B.P. 03.03.B (koordynowanego przez Instytut Geofizyki PAN), a także najnowszych projektów badawczych finansowanych przez Komitet Badań Naukowych.</ab>
    </div>
    <div xml:id="txt_19-div" decls="#h_19-bibl">
     <ab n="p374in386of:PWN:320-2-000087" xml:id="txt_19.1-ab">Na rysunku 4.10 podano wysokość linii równowagi (ELA) na lodowcu Storbreen (Norwegia) w wybranych latach. W latach o bilansie wyraźnie ujemnym EL przebiega wysoko, natomiast gdy EL leży niżej bilans jest dodatni. Zestawienie danych o reszcie bilansowej i wysokości linii równowagi dowodzi ścisłej zależności tych elementów (rys. 4.12), którą można wyrazić w postaci regresji liniowej.</ab>
    </div>
    <div xml:id="txt_20-div" decls="#h_20-bibl">
     <ab n="p644in656of:PWN:320-2-000087" xml:id="txt_20.1-ab">Właściwości reologiczne lodu, zależne od jego struktury krystolograficznej i rozkładu temperatur w lądolodzie, jak też warunki jego rozpełzania związane z rzeźbą podłoża determinują wielkość i kierunek ruchu deformacyjnego. To z kolei wpływa na kształt powierzchni lądolodu (por. rozdz. 2.3). Kształt powierzchni lodu wpływa natomiast na tempo deformacji, które jest największe w brzeżnej strefie największych nachyleń powierzchni.</ab>
    </div>
    <div xml:id="txt_21-div" decls="#h_21-bibl">
     <ab n="p272in284of:PWN:320-2-000087" xml:id="txt_21.1-ab">Użyte tutaj terminy i definicje po okresie dyskusji i prób (Meier, 1962) weszły do powszechnego użycia zaaprobowane przez Międzynarodową Komisję Śniegu i Lodu (UNESCO/IAHS, 1970). Podstawowe terminy powstały podczas badań lodowców w górach umiarkowanej strefy klimatycznej. Pewne trudności pojawiają się, gdy zastosuje się te definicje do lodowców innych stref.</ab>
    </div>
    <div xml:id="txt_22-div" decls="#h_22-bibl">
     <ab n="p494in506of:PWN:320-2-000087" xml:id="txt_22.1-ab">Na terenach wulkanicznych wypływ energii z wnętrza Ziemi jest tak intensywny, iż tworzą się rozległe, podlodowcowe jeziora, jak w przypadku kaldery Grimsvötn w obrębie czaszy lodowej Vatnajökull na Islandii (por. rys. 6.13).</ab>
     <ab n="p495in507of:PWN:320-2-000087" xml:id="txt_22.2-ab">Jeżeli nie występuje wieloletnia zmarzlina, spód lodowców dolinnych może być zasilany w wodę w wyniku jej migracji w płytkich warstwach wodonośnych lub poprzez głębokie krążenie wód szczelinowych.</ab>
    </div>
    <div xml:id="txt_23-div" decls="#h_23-bibl">
     <ab n="p349in361of:PWN:320-2-000087" xml:id="txt_23.1-ab">Lądolód grenlandzki traci lód w wyniku cielenia szybkich lodowców wyprowadzających, np. Jakobshavns Isbr – 23 km/rok (Bauer, 1968). Obliczenia rocznej ablacji przez cielenie dla Grenlandii wahają się w granicach od 215 km e.w. (Bauer, 1968) do 279 km e.w. (Reeh, 1985). Stanowi to około połowy rozchodów masy tego lądolodu.</ab>
    </div>
    <div xml:id="txt_24-div" decls="#h_24-bibl">
     <ab n="p692in704of:PWN:320-2-000087" xml:id="txt_24.1-ab">Dokonany przegląd zmian prędkości lodowców w różnych przedziałach czasowych wskazuje na nakładające się okresy zmian: od fluktuacji godzinowych, przez cykl dobowy i sezonowy do zmian wieloletnich. Ma to istotne konsekwencje w odniesieniu do innych procesów glacjalnych, np. wahań lodowców lub przebiegu procesów geomorfologicznych.</ab>
    </div>
    <div xml:id="txt_25-div" decls="#h_25-bibl">
     <ab n="p275in287of:PWN:320-2-000087" xml:id="txt_25.1-ab">Określanie bilansu masy lodowca sprowadza się do zbadania stosunku akumulacji do ablacji. Pojawia się wówczas zagadnienie związane z przestrzennym i czasowym zdefiniowaniem wyników. Zazwyczaj pomiary odbywają się w wybranych punktach lodowca (np. w nawiązaniu do sieci tyczek). Jednak zasadniczym celem pomiarów jest najczęściej poznanie bilansu całego lodowca, a także zróżnicowanie bilansu w jego poszczególnych strefach wysokościowych.</ab>
    </div>
    <div xml:id="txt_26-div" decls="#h_26-bibl">
     <ab n="p757in769of:PWN:320-2-000087" xml:id="txt_26.1-ab">Zmiana pozycji krawędzi czoła lodowca z powodu zcienienia lodu będzie zależeć od nachylenia powierzchni czoła. Przy nieznacznym nachyleniu czół wzrost ablacji odzwierciedla się większą recesją niż w przypadku czół stromych. W przypadku czoła Lodowca Werenskiolda na Svalbardzie, w miejscach, gdzie jego spadek wynosi 3 wzrost ablacji o 0,5 m/rok może spowodować dodatkową recesję ok. 9,5 m/rok.</ab>
    </div>
    <div xml:id="txt_27-div" decls="#h_27-bibl">
     <ab n="p809in821of:PWN:320-2-000087" xml:id="txt_27.1-ab">Istotnym elementem topografii lodowca jest jego rozciągłość – odległość od linii równowagi do czoła. W długich, wąskich dolinach odpowiedź czoła na zmiany bilansu masy będzie późniejsza niż w przypadku bardziej zwartego lodowca lub czapy lodowej. Potrzebny jest czas na pokonanie tej odległości przez falę kinematyczną przyspieszonego ruchu.</ab>
    </div>
    <div xml:id="txt_28-div" decls="#h_28-bibl">
     <ab n="p390in402of:PWN:320-2-000087" xml:id="txt_28.1-ab">Temperatura lodu lodowcowego z kolei warunkuje wartość jego parametrów fizycznych, wpływając na prędkość wielu procesów glacjalnych, a więc decydując o funkcjonowaniu systemu glacjalnego. Wpływ lodowców na klimat odbywa się ponadto przede wszystkim poprzez bilans cieplny ich powierzchni. Poznanie składowych bilansu energetycznego i struktury termicznej lodowców jest dlatego niezwykle ważne.</ab>
    </div>
   </body>
  </text>
 </TEI>
</teiCorpus>
