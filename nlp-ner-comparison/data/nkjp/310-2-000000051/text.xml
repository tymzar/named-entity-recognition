<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p1602in1610of:310-2-000000051" xml:id="txt_1.1-ab">Przeraził mnie zimny ton w głosie Stroopa, jakiś praktycyzm w fachowo katowskim i grabarskim traktowaniu problemu masowych mordów na Pawiaku. Stroop rozumiał, jakim ułatwieniem dla pawiakowskiej maszyny ludobójczej były ostatnie fazy walk w getcie oraz późniejsze miejsca straceń w ruinach okalających Pawiak. "Pustynia ceglano-kamienna'' stała się w następnych miesiącach bazą egzekucji na więźniach.</ab>
    </div>
    <div xml:id="txt_2-div" decls="#h_2-bibl">
     <ab n="p607in615of:310-2-000000051" xml:id="txt_2.1-ab">Z Hamburga Stroop był delegowany na krótkie kursy języka rosyjskiego do SS-owskiej centrali w Berlinie. Już wówczas zaczęto go przygotowywać do przyszłej akcji na Wschodzie. Ale Stroop był antytalentem językowym i ani w ząb nie znał rosyjskiego, poza kilkoma najprymitywniejszymi określeniami. Lecz kazali się uczyć, to się uczył.</ab>
    </div>
    <div xml:id="txt_3-div" decls="#h_3-bibl">
     <ab n="p2186in2194of:310-2-000000051" xml:id="txt_3.1-ab">Stroop, odczuwając nasze niecierpliwe zaciekawienie, przekornie milczy. Otwiera okno i przegląda się w lustrze szyby, poprawia włosy na skroniach, przygładzając je śliną, potem wystukuje paznokciami kilka rytmów marszowych po kaloryferach i chodzi wzdłuż wąskiej celi z rękami splecionymi do tyłu i piersią wypiętą. Wojskowy sznyt, generalski fason!</ab>
    </div>
    <div xml:id="txt_4-div" decls="#h_4-bibl">
     <ab n="p2154in2162of:310-2-000000051" xml:id="txt_4.1-ab">Stroop zaopatrzył członków Werwolfu w mapy, na które naniesiono obiekty przeznaczone w przyszłości do zniszczenia. Część werwolfowców miała się umieścić w grotach, sztolniach kopalnianych, kamieniołomach lub innych dobrze zamaskowanych miejscach. Każda z podstawowych jednostek Werwolfu (1+3) musiała dysponować co najmniej trzema kryjówkami dla ludzi oraz zapasów żywności, amunicji itp.</ab>
    </div>
    <div xml:id="txt_5-div" decls="#h_5-bibl">
     <ab n="p451in459of:310-2-000000051" xml:id="txt_5.1-ab">Czwarty kwartał 1932 roku przywlókł chmurę na czoło Wotana-Hitlera. Po sukcesie wyborczym NSDAP w lipcu 1932 naród niemiecki zaczyna przejawiać ślady otrzeźwienia. Spada koniunktura dla brunatnych koszul. W kraju rośnie napięcie, bo m.in. kryzys trwa, a liczba bezrobotnych dochodzi do sześciu milionów.</ab>
    </div>
    <div xml:id="txt_6-div" decls="#h_6-bibl">
     <ab n="p127in135of:310-2-000000051" xml:id="txt_6.1-ab">Czy wiernie przekazuję istotę słów i postaw Stroppa oraz Schielkego? Myślę, że tak. Tym bardziej że wkrótce po opuszczeniu więzienia poczyniłem notatki i zapiski, a niektóre elementy wypowiedzi Stroopowskich sprawdziłem w archiwach i dostępnej dokumentacji historycznej. I nigdzie nie natrafiłem na ślad, że Stroop w rozmowach ze mną kłamał czy zbyt podbarwiał.</ab>
    </div>
    <div xml:id="txt_7-div" decls="#h_7-bibl">
     <ab n="p608in616of:310-2-000000051" xml:id="txt_7.1-ab">Jesienią 1937 Stroop wchodzi w skład wyższej elity SS-owskiej. Mianują go SS-Standartenführerem (odpowiednik pułkownika). Znalazł się nareszcie wśród tzw. dębowców. Określenie to pochodzi stąd, że oficerowie SS, poczynając od stopnia SS-Standartenführera wzwyż, mieli na obu patkach mundurowego kołnierza dystynkcje z różnych kombinacji listków dębu, urozmaiconych czasem kwadratową gwiazdką. Jeden Himmler miał zastrzeżony dla siebie wianuszek laurowy wokół Eichenlaubu.</ab>
    </div>
   </body>
  </text>
 </TEI>
</teiCorpus>
