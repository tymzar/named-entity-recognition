<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p123in146of:IJP:6ksiazek:200-4-000000604" xml:id="txt_1.1-ab">Tego roku w Gołdapi zima była dojmująco ostra. Na sekcji ekspedycji i odbioru wiało mrozem ze starych zamarzniętych pruskich okien, kaloryfery szybko stygły na szerokich korytarzach. W sali pakunkowej leniwie stukał młotkiem pan Bogucki, ot, byle się trochę ogrzać. Do drugiej sali przybiegła pani Zosia okutana w zbyt dużą kufajkę, a za nią przyczłapał ogromny i brzuchaty pan Dąbrowski, dźwigając kosz pełen butelek rozmaitych kształtów.</ab>
    </div>
    <div xml:id="txt_2-div" decls="#h_2-bibl">
     <ab n="p3110in3316of:IJP:6ksiazek:200-4-000000604" xml:id="txt_2.1-ab">Wstał i pobiegł do łazienki, przez drzwi słychać było charczące odgłosy, a potem straszliwy łomot. Kowalik i Stryjek zerwali się, drzwi do łazienki na szczęście były otwarte. Podporucznik Ziemba przewrócił piec kolumnowy i wstawał niezdarnie z posadzki, przysypany nieco popiołem i sadzami.</ab>
     <ab n="p3111in3317of:IJP:6ksiazek:200-4-000000604" xml:id="txt_2.2-ab">Pomogli mu, podnieśli też z trudem kolumnę zaklinowaną w kącie i osadzili na trzonie. Na szczęście w piecu już wygasło.</ab>
    </div>
    <div xml:id="txt_3-div" decls="#h_3-bibl">
     <ab n="p1150in1233of:IJP:6ksiazek:200-4-000000604" xml:id="txt_3.1-ab">Elektryczne iskry przeskakujące w głowie podporucznika Kowalika błyskały z trzaskiem i gasły, pozostawiając nieznośne wibracje i migocące punkciki przed oczami. Myśli rozbiegane bezładnie jak mrówki w mrowisku rozkopanym kijem, w gardle nieznośna suchość, blada cera, pocące się dłonie. Podporucznik skierował się do toalety, pochylił nad umywalką, pociągnął łyk śmierdzącej chlorem wody, potem umył twarz i wytarł chusteczką do nosa. Otwarły się drzwi, wszedł podporucznik Orszyc-Druszlewski uśmiechnięty jak promienne słońce.</ab>
    </div>
    <div xml:id="txt_4-div" decls="#h_4-bibl">
     <ab n="p2923in3105of:IJP:6ksiazek:200-4-000000604" xml:id="txt_4.1-ab">Ruch na drodze był mizerny, nadjechała z przeciwka ciężarówka pełna ziemniaków, kierowca zdziwionym spojrzeniem obrzucił oficerów. Truchtali spokojnie, bez pośpiechu, z przodu dostrzegli sylwetkę w zielonym mundurze, zbliżyli się powoli. Na przydrożnym słupku siedział kapitan Kosiński, z twarzą wykrzywioną bólem trzymał się za bok.</ab>
    </div>
    <div xml:id="txt_5-div" decls="#h_5-bibl">
     <ab n="p956in1021of:IJP:6ksiazek:200-4-000000604" xml:id="txt_5.1-ab">Świńska metamorfoza budziła niefortunne skojarzenia, coś jakby wyrzuty sumienia, czy od tej pory kawałek kiełbasy nie będzie przywodził na myśl okrwawionych ochłapów mięsa... Podporucznik Kowalik, nie mogąc znieść kuchenno-masarnianego obrządku i słodkawego zapachu krwi, ubrał się i wyszedł z domu. W bramie spotkał podporucznika Samczyca.</ab>
    </div>
    <div xml:id="txt_6-div" decls="#h_6-bibl">
     <ab n="p1706in1825of:IJP:6ksiazek:200-4-000000604" xml:id="txt_6.1-ab">Podporucznik Ziemba dygotał jak ratlerek, wargi mu z lekka posiniały, nie mieli ze sobą żadnej odzieży, dzień był upalny. Doktor Kamiński podał podporucznikowi Ziembie zapalonego papierosa, wziął go mokrymi palcami, zaciągnął się łapczywie i zakaszlał.</ab>
     <ab n="p1707in1826of:IJP:6ksiazek:200-4-000000604" xml:id="txt_6.2-ab">Hromadko i Stan Guz zwinęli tymczasem żagiel punta leżący na wodzie i próbowali postawić żaglówkę.</ab>
    </div>
    <div xml:id="txt_7-div" decls="#h_7-bibl">
     <ab n="p3570in3806of:IJP:6ksiazek:200-4-000000604" xml:id="txt_7.1-ab">Na sekcji pakowano ostatnie przesyłki zaopatrzenia wiosennego, które właściwie kończyło się, gdy nadchodziła prawdziwa wiosna. W salach pakunkowych stukano młotkami, pan Dąbrowski kłócił się z panią Zosią.</ab>
     <ab n="p3571in3807of:IJP:6ksiazek:200-4-000000604" xml:id="txt_7.2-ab">Z kancelarii podporucznik Kowalik zadzwonił do podporucznika Stryjka, do sekcji narzędzi chirurgicznych. Telefon odebrał podporucznik Orszyc-Druszlewski, nieco zdziwiony, że Stryjka jeszcze nie ma.</ab>
    </div>
    <div xml:id="txt_8-div" decls="#h_8-bibl">
     <ab n="p1342in1446of:IJP:6ksiazek:200-4-000000604" xml:id="txt_8.1-ab">Zapach kawy przeważał nad odorem spalonego tłuszczu z kuchni i chloraminy z toalet. Na sali nudziły się kelnerki, a przy stoliku w kącie siedział podporucznik Samczyc w towarzystwie pianisty Mundka. Na widok wchodzących kolegów podporucznik Samczyc odetchnął z ulgą, liczył na rychłe wybawienie. Mundek odwrócił się od stolika z radosnym uśmiechem, zapraszającym gestem wskazał wolne miejsca.</ab>
    </div>
    <div xml:id="txt_9-div" decls="#h_9-bibl">
     <ab n="p2462in2617of:IJP:6ksiazek:200-4-000000604" xml:id="txt_9.1-ab">Oglądał go z zainteresowaniem, choć twarz miał wykrzywioną bólem. Podał podporucznikowi Kowalikowi, grudka ołowiu nieregularnie spłaszczona w niczym nie przypominała śmiercionośnego pocisku. Tymczasem miednice wypełnione podrobami przenoszono do kuchni. Szwagier pana Korzeniowskiego toporem rozrąbał świński łeb i wydobył mózg. Mógł się zmieścić w złożonych dłoniach.</ab>
    </div>
    <div xml:id="txt_10-div" decls="#h_10-bibl">
     <ab n="p4184in4450of:IJP:6ksiazek:200-4-000000604" xml:id="txt_10.1-ab">Wyszli na rynek, wieczór ledwie się zapowiadał, czerwono zachodziło słońce, barwiąc wełniste obłoczki, ale prawie nikt nie był urzeczony majową grą świateł i kolorów, pod kinem "Przyjaźń" stało kilka osób, w kiosku u Brudasa dawno zabrakło piwa, budka z lodami, przewrócona w tajemniczy sposób, stała na swoim miejscu. Lodów jeszcze nie sprzedawano.</ab>
    </div>
    <div xml:id="txt_11-div" decls="#h_11-bibl">
     <ab n="p808in855of:IJP:6ksiazek:200-4-000000604" xml:id="txt_11.1-ab">Odbieralnik wypełniło z pięć litrów płynu, gdy uznali, że czas przerwać odpędzanie. Otwarli kocioł ostrożnie, by się nie poparzyć i wylali zawartość do zlewu. Kłęby pary wypełniły kuchnię, zapach gorącego zacieru drapał w gardło, nieprzyjemnie wiercił w nosie... Podporucznik Stryjek zamknął okno.</ab>
    </div>
    <div xml:id="txt_12-div" decls="#h_12-bibl">
     <ab n="p42in59of:IJP:6ksiazek:200-4-000000604" xml:id="txt_12.1-ab">Na starej baszcie sterczało puste bocianie gniazdo, przykryte pierzyną śniegu.</ab>
     <ab n="p43in60of:IJP:6ksiazek:200-4-000000604" xml:id="txt_12.2-ab">Środek rynku zdobiła strażnica z wieżyczką. Pod okapami śniegu zwisającymi z ogromnych, rozłożystych lip stała warszawa, a wokół niej biegał, przytupując dla rozgrzewki, gołdapski taksówkarz. Ze strażnicy zerwało się stado czarnych ptaszysk, zakręciły się w powietrzu, przysiadły, skrzecząc z zimna, na drzewie, zrzuciły na stary samochód płaty śniegu.</ab>
    </div>
    <div xml:id="txt_13-div" decls="#h_13-bibl">
     <ab n="p508in540of:IJP:6ksiazek:200-4-000000604" xml:id="txt_13.1-ab">Pociągnęli karty, zmienili miejsca, podporucznik Kowalik wyszedł do ubikacji, umył ręce w zimnej wodzie, zakręcił kapiący kran. Wrócił po chwili, wycierał starannie dłonie ręcznikiem.</ab>
     <ab n="p509in541of:IJP:6ksiazek:200-4-000000604" xml:id="txt_13.2-ab">Rozdawał Śledziejko, talię trzymał przy piersi w skurczonej ręce, ruchy miał szybkie, nerwowe, kart nie liczył.</ab>
    </div>
    <div xml:id="txt_14-div" decls="#h_14-bibl">
     <ab n="p1535in1648of:IJP:6ksiazek:200-4-000000604" xml:id="txt_14.1-ab">Na pożegnanie zarezerwowano małą salę bankietową w kasynie. Pierwsi goście zastali stoliki zestawione razem i pokryte białymi obrusami, poukładane talerzyki, sztućce, szkło, butelki oranżady zgrupowane po cztery zdobiły środkową część stołu, żółciły się we flakonach narcyzy. Alkoholu jeszcze nie podano, popielniczki błyszczały czyste i nie skażone. Stołki, zachęcająco odsunięte, czekały na biesiadników.</ab>
    </div>
    <div xml:id="txt_15-div" decls="#h_15-bibl">
     <ab n="p4034in4291of:IJP:6ksiazek:200-4-000000604" xml:id="txt_15.1-ab">Zaorana ziemia pachniała wiosną, szeregowy Welocyped dociskał rączki pługa, łaskotał leniwe konie końcem bata. Podrywały się do wysiłku, odwalały czarne skiby. Niewątpliwie znał się na tej pracy i lubił konie. Podporucznik Kowalik spróbował orać, szeregowy ustąpił mu miejsca za pługiem, ale nie było to takie proste. Lemiesz nagle wyskakiwał na powierzchnię, jakby go coś od dołu wypychało i trzeba było się cofać z całym zaprzęgiem. Podporucznik Kowalik oddał pług oraczowi.</ab>
    </div>
    <div xml:id="txt_16-div" decls="#h_16-bibl">
     <ab n="p1495in1605of:IJP:6ksiazek:200-4-000000604" xml:id="txt_16.1-ab">Dzień był pogodny, pracy niewiele, przy boisku do siatkówki stali podporucznicy Hromadko, Kowalik, Ziemba, Kawiarz i Stan Guz. Leniwie zdejmowali mundury, układając je na ławeczce. Dróżką między klombami nadchodził podporucznik Rybczak, niosąc pod pachami, niczym arbuzy, dwie piłki do siatkówki, na palcu powieszone za sznurówki dyndały mu tenisówki.</ab>
    </div>
    <div xml:id="txt_17-div" decls="#h_17-bibl">
     <ab n="p1709in1828of:IJP:6ksiazek:200-4-000000604" xml:id="txt_17.1-ab">Szarpnęli razem i wyrwali maszt z wody, zakołysał się, ale pozostał w pionie, zatopiony punt trzymał się jakoś na powierzchni, podali cumę na omegę, przeleźli przez burtę. Kowalik i doktor Kamiński dobyli pagajów, powolnymi ruchami kierowali łodzie w stronę przystani.</ab>
    </div>
    <div xml:id="txt_18-div" decls="#h_18-bibl">
     <ab n="p1878in2000of:IJP:6ksiazek:200-4-000000604" xml:id="txt_18.1-ab">W sobotę podporucznik Ziemba przeniósł swoje łóżko do kuchni, rowery wstawiono do pokoju podporucznika Kowalika. Stryjna przyjechała i mieszkanie wypełniło się jej obecnością. Z półeczki pod lustrem wyeksmitowała większość kosmetyków podporucznika Ziemby, na sznurku nad wanną wisiały części damskiej bielizny i nie można już było chodzić w samych majtkach. Podporucznik Stryjek pożyczył od pana Królasika dwa stare rowery, jeździł sobie ze Stryjną po okolicy.</ab>
    </div>
    <div xml:id="txt_19-div" decls="#h_19-bibl">
     <ab n="p4338in4616of:IJP:6ksiazek:200-4-000000604" xml:id="txt_19.1-ab">Zbliżyli się do kajaka przed nimi, Roman wyhamował, nieco kontrując umiejętnie to prawym, to lewym piórem. Płynęli przez chwilę w milczeniu, Rospuda przecinała pola, prosta i nudna jak nie uczęszczany trakt. Niekiedy brzegi łączył drewniany mostek, kładka właściwie, a obok dochodziła wyjeżdżona polna dróżka wyżłobiona koleinami, oznaczona końskim nawozem. Na tych przejazdach woda była płytka, ale dno piaszczyste nie groziło uszkodzeniem łodzi.</ab>
    </div>
    <div xml:id="txt_20-div" decls="#h_20-bibl">
     <ab n="p72in89of:IJP:6ksiazek:200-4-000000604" xml:id="txt_20.1-ab">Żołnierze cofnęli się o krok, Kowalik wraz z sierżantem weszli na korytarz budynku sztabowego. Skierowali się do kancelarii, sekretarka dała sierżantowi znak, że może wejść. Zapukał do drzwi, rozległo się krótkie wojskowe: "wejść!" - sierżant otworzył drzwi, wszedł i wyprężył się. Kowalik stanął obok.</ab>
    </div>
    <div xml:id="txt_21-div" decls="#h_21-bibl">
     <ab n="p3870in4121of:IJP:6ksiazek:200-4-000000604" xml:id="txt_21.1-ab">Wypili herbatę, popluwając wiórkami. Do godziny czternastej Marceli Hromadko nie odezwał się, spoglądał jedynie na zegarek, popędzając wściekłym wzrokiem pełzające wskazówki, a gdy spełniły oczekiwania, przekroczyły magiczną strefę, za którą czekała jaśniejsza część dnia, wstali i ubierali się pośpiesznie. Przeszli alejką obok sztabu, przy bramie trzasnął im kopytami wartownik, skręcili w lewo w stronę kasyna.</ab>
    </div>
    <div xml:id="txt_22-div" decls="#h_22-bibl">
     <ab n="p3125in3331of:IJP:6ksiazek:200-4-000000604" xml:id="txt_22.1-ab">Zamawiali dwa śledzie po japońsku, gdy wszedł Waldek ze swą orkiestrą. Dostrzegł podporucznika Kowalika, skinął mu porozumiewawczo głową. Mundek zasiadł jak zwykle przy pianinie, Czesiek kiwał się przy kontrabasie. Dwoma skokami spóźniony perkusista wypadł z kuchni, wycierając usta rękawem, sadowił się za bębnami, szurnął szczotkami po czynelach, walnął w werbel. Waldek podszedł do mikrofonu, chrząknął, spojrzał z zadowoleniem na salę, chrząknął jeszcze raz, poprawił zwisający saksofon.</ab>
    </div>
    <div xml:id="txt_23-div" decls="#h_23-bibl">
     <ab n="p1124in1201of:IJP:6ksiazek:200-4-000000604" xml:id="txt_23.1-ab">Podporucznicy Hromadko i Kowalik w pewnym momencie uświadomili sobie, że podpułkownik Krabel był z wykształcenia felczerem, podobnie jak kapitan Gierasym. Miał podstawy do obaw...</ab>
     <ab n="p1125in1202of:IJP:6ksiazek:200-4-000000604" xml:id="txt_23.2-ab">Wyszli w trójkę na korytarz i zaraz natknęli się na podporucznika Orszyca-Druszlewskiego, który serdecznie przywitał się podporucznikiem Kawiarzem. Znał go ze studiów.</ab>
    </div>
    <div xml:id="txt_24-div" decls="#h_24-bibl">
     <ab n="p973in1038of:IJP:6ksiazek:200-4-000000604" xml:id="txt_24.1-ab">Kłęby dymu chmurzyły się pod sufitem, przewalały nad parkietem i znikały w otworze wentylatora za podwyższeniem dla orkiestry. Nie było wolnych miejsc. Waldek saksofonista kończył solówkę, dojrzał podporuczników, wskazał im stolik służbowy. Skinęli porozumiewawczo głowami i usiedli. Omijając tańczących na parkiecie, podeszła kelnerka Zosia i postawiła na stoliku pół litra wyborowej. Oficerowie spojrzeli na siebie.</ab>
    </div>
    <div xml:id="txt_25-div" decls="#h_25-bibl">
     <ab n="p2092in2226of:IJP:6ksiazek:200-4-000000604" xml:id="txt_25.1-ab">"Dobrze by było mieć takie ciasteczka na prawdziwą rozwagę. Częstować wkoło, każdego, kogo się spotka, jednym nie zaszkodzą, a ilu pomogą...". Tak rozmyślając, podporucznik Kowalik z regulaminem pod pachą i bułką wrocławską, czy też weką, w ręce wkroczył do jadalni kasyna oficerskiego. Grabowski i Samczyc kończyli już obiad. Dosiadł się do nich, napełnił talerz zupą pomidorową.</ab>
    </div>
    <div xml:id="txt_26-div" decls="#h_26-bibl">
     <ab n="p877in933of:IJP:6ksiazek:200-4-000000604" xml:id="txt_26.1-ab">Pierwszym z dni, które mają przeminąć, jest 8 marca, święto bardzo ważne w składnicy sanitarnej. Podpułkownik Krabel polecił, aby kadra i kobiety spotkali się w sali odpraw na pierwszym piętrze o godzinie czternastej. Pracownikom, którzy nie są kobietami i nie chodzą w mundurach, zezwolono na wcześniejsze wyjście do domu, z czego skwapliwie skorzystali. Stoły ustawiono w podkowę, przykryto białymi obrusami. Na stołach ciasteczka, butelki oranżady, popielniczki.</ab>
    </div>
    <div xml:id="txt_27-div" decls="#h_27-bibl">
     <ab n="p239in262of:IJP:6ksiazek:200-4-000000604" xml:id="txt_27.1-ab">Wcisnął pan Bogucki czapkę na głowę, dopiął kufaję i wypadł z pokoju. Przez górną, odtajałą już trochę od zamrozu część szyby widzieli, jak dosiadł roweru i ślizgając się nieco na zakręcie, popędził niczym na lotnej premii w Wyścigu Pokoju. Dojedli śniadanie, wyjęli papierosy, zapalili.</ab>
    </div>
    <div xml:id="txt_28-div" decls="#h_28-bibl">
     <ab n="p2742in2903of:IJP:6ksiazek:200-4-000000604" xml:id="txt_28.1-ab">Długo stali w ciemności, niewidoczni jak dwa duchy. Nikt nie przechodził, nikt nic nie słyszał i nikt nic nie widział.</ab>
     <ab n="p2743in2907of:IJP:6ksiazek:200-4-000000604" xml:id="txt_28.2-ab">Pani Zosia wymieniła porozumiewawcze spojrzenia z panią Simonow, gdy podporucznik Kowalik stanął w drzwiach kancelarii. Nic oczywiście nie zauważył, przeszedł do pokoju oficerów, wydobył z biurka szklanki, tym razem czyste, nasypał do nich szczodrze wiórków herbacianych.</ab>
    </div>
    <div xml:id="txt_29-div" decls="#h_29-bibl">
     <ab n="p2480in2635of:IJP:6ksiazek:200-4-000000604" xml:id="txt_29.1-ab">Pan Korzeniowski zerwał się z krzesła, podbiegł do szafy, wysunął dolną szufladę, chwilę grzebał w papierzyskach. - O, proszę - wyprostował się z dumą - proszę...</ab>
     <ab n="p2481in2636of:IJP:6ksiazek:200-4-000000604" xml:id="txt_29.2-ab">Podawali sobie z rąk do rąk legitymację podporucznika rezerwy. Z wypłowiałego zdjęcia uśmiechała się azjatycka, młoda twarz pana Korzeniowskiego, wystrojonego w mundur zapięty pod szyją.</ab>
    </div>
    <div xml:id="txt_30-div" decls="#h_30-bibl">
     <ab n="p1204in1296of:IJP:6ksiazek:200-4-000000604" xml:id="txt_30.1-ab">Wkrótce przybyli jeszcze doktor Kamiński z podporucznikiem Samczycem, podporucznicy Kawiarz i Stan Guz, a każdy z butelką wódki. Nie przybył podporucznik Orszyc-Druszlewski, z sercem przepełnionym goryczą pełnił służbę. Chirurdzy z Białegostoku nie chcieli pić wyrobów monopolowych, podporucznik Kowalik napełniał z dymionu kieliszki do płukania oka, docent Majewski kiwał z podziwem głową, doktor Jańczak długo wypuszczał powietrze, wyzbył się obaw doktor Korsak i twierdził, że bimber przypomina mu najprawdziwszą whisky.</ab>
    </div>
    <div xml:id="txt_31-div" decls="#h_31-bibl">
     <ab n="p1621in1734of:IJP:6ksiazek:200-4-000000604" xml:id="txt_31.1-ab">Wyjął portfel, otworzył, powąchał i ponownie schował między okładki albumu. Powtórzył to kilkakrotnie, był niewymownie szczęśliwy, jak Kłapouchy w Kubusiu Puchatku, chowający pęknięty balonik w baryłce po miodzie. Wreszcie opadła głowa podporucznika Śledziejki pomiędzy talerze bigosu, zasnął słodko z albumem na kolanach.</ab>
    </div>
    <div xml:id="txt_32-div" decls="#h_32-bibl">
     <ab n="p1383in1487of:IJP:6ksiazek:200-4-000000604" xml:id="txt_32.1-ab">Wstali w milczeniu i pożegnali się z Mundkiem uściskiem dłoni. Pozostawili szklanki z nie dopitą kawą. Wychodzili, zabierając z sobą poczucie winy, jakiś wstyd, jakby uciekli przed nie zapłaconym rachunkiem. Gdy byli już przy drzwiach, Mundek podniósł znad stolika smutną twarz.</ab>
    </div>
    <div xml:id="txt_33-div" decls="#h_33-bibl">
     <ab n="p299in325of:IJP:6ksiazek:200-4-000000604" xml:id="txt_33.1-ab">Zerwał się podporucznik Hromadko, podszedł do stolików zajętych przez oficerów z pułku artyleryjskiego, nie wiedzieli nic więcej, wrócił i usiadł przy milczących kolegach. Cisza panowała przy ich stoliku, wiadomość nie odebrała apetytu jedynie podporucznikowi Śledziejce, kończył już śniadanie i przeprowadził szybki rachunek w pamięci.</ab>
    </div>
    <div xml:id="txt_34-div" decls="#h_34-bibl">
     <ab n="p1640in1753of:IJP:6ksiazek:200-4-000000604" xml:id="txt_34.1-ab">Wypili ochoczo, a wtedy Orszyc-Druszlewski wskoczył na krzesło i unosząc dłonie jak dyrygent przed orkiestrą, zamarł w bezruchu. Ucichli wszyscy, czekając na znak.</ab>
     <ab n="p1641in1754of:IJP:6ksiazek:200-4-000000604" xml:id="txt_34.2-ab">"Zmarł biedaczysko w szpitalu polowym, wczoraj był wesół i zdrów" - zabrzmiała pieśń, gdy tylko Orszyc-Druszlewski dał znak.</ab>
    </div>
    <div xml:id="txt_35-div" decls="#h_35-bibl">
     <ab n="p2916in3098of:IJP:6ksiazek:200-4-000000604" xml:id="txt_35.1-ab">Powietrze grudniowe stawało się ciężkie i gęste, wisiało w nim coś groźnego, nie spełnionego jeszcze. Powrócono do szkoleń politycznych, na których trzeba było walczyć z wszechogarniającą sennością.</ab>
     <ab n="p2917in3099of:IJP:6ksiazek:200-4-000000604" xml:id="txt_35.2-ab">Podpułkownik Krabel zarządził bieg terenowy. Oficerowie i sierżanci zebrali się ubrani w polowe mundury, pełni złych przeczuć ładowali się pod plandekę ciężarówki, siadali na ławach zaczepionych o burty. Jedynie sierżant Jendruszko, w radosnym oczekiwaniu zwycięstwa, patrzył na wszystkich z politowaniem i wyższością.</ab>
    </div>
    <div xml:id="txt_36-div" decls="#h_36-bibl">
     <ab n="p2932in3117of:IJP:6ksiazek:200-4-000000604" xml:id="txt_36.1-ab">Podpułkownik Krabel zarządził strzelanie na garnizonowej strzelnicy. Z prawdziwym strachem brali oficerowie do rąk swoje pistolety, niezawodne wprawdzie, ale ciężkie jak sumienie szpiega. Z odległości dwudziestu pięciu metrów tarcza wydawała się maleńka niczym dziurka od klucza, a gdy spojrzało się przez szczerbinkę, rozmywała się, odpływała w bok lub w górę, a tu jeszcze należało wyłowić wzrokiem muszkę, wstrzymać oddech, pociągnąć za spust.</ab>
    </div>
   </body>
  </text>
 </TEI>
</teiCorpus>
