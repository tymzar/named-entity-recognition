<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p2068in2082of:IJP:ksiazki1:310-2-000000206" xml:id="txt_1.1-ab">Wszystko zniechęca do prowadzenia dziennika. Znałam dwu Kornackich: namiętnie proradzieckiego i antysowieckiego, filosemitę i antysemitę, śpiewającego wdzięczne pieśni własnego układu i obscenistę, babrzącego bardzo niewybredne anonimy. Miałam go za przyjaznego, okazał się wrogi.</ab>
     <ab n="p2069in2083of:IJP:ksiazki1:310-2-000000206" xml:id="txt_1.2-ab">A Helena! Odwiedziłam ją dwa razy, nieszczęsną, całkiem głuchą, okropnie postarzałą. Chciałam ją przygotować do przyjęcia faktu, że Kornacki pisał anonimy, "po co wzięli maszyny?". Wydawała mi się bezbronna i tak strasznie niezaradna!</ab>
    </div>
    <div xml:id="txt_2-div" decls="#h_2-bibl">
     <ab n="p1395in1409of:IJP:ksiazki1:310-2-000000206" xml:id="txt_2.1-ab">Wczoraj rano wróciłam z Wrocławia. Co za przeżycia! Czułam się chora, zbita, zmiażdżona. Miasto tak obce, inne, że nie odnalazłam, nie potrafiłam odszukać nic, nic z tych obrazów, które w ciągu tamtych lat powstały. Sam dom, ogród, każdy kamień, drzewo, krzak - widziałam w pamięci w tych różnych barwach, nastrojach. Czy to tak było? Co jest, a co jest grą wyobraźni? Ohyda tego domu dzisiaj.</ab>
    </div>
    <div xml:id="txt_3-div" decls="#h_3-bibl">
     <ab n="p2529in2543of:IJP:ksiazki1:310-2-000000206" xml:id="txt_3.1-ab">Wczoraj sprzedałam kryminały za sto dziewięćdziesiąt złotych, dziś za dwieście trzydzieści. Opłaciłam telefon. Nie jadamy mięsa, a sto złotych nie starcza. Od czasu wojny nie byłam w takiej sytuacji. Bawi mnie to w jakiś ponury sposób. Zaczyna się zjadanie domu, niszczenie domu, nim się dom rozpadnie.</ab>
    </div>
    <div xml:id="txt_4-div" decls="#h_4-bibl">
     <ab n="p2944in2958of:IJP:ksiazki1:310-2-000000206" xml:id="txt_4.1-ab">Sobota siódma rano. Nareszcie wczoraj nie padało, a dziś czysty błękit. W jadalni trzydzieści pięć stopni, w moim pokoju rozkosznie chłodno. Zmieniłam pościel, napisałam list do Iłły, czytam P. Greena.</ab>
     <ab n="p2945in2959of:IJP:ksiazki1:310-2-000000206" xml:id="txt_4.2-ab">Zaczynam pisać recenzję. Mam tak wielki odpór wewnętrzny przed pisaniem tego, co przyszło z zewnątrz, że ilość czasu, jaką trawię na napisanie stronicy starczyłaby na napisanie opowiadania.</ab>
    </div>
    <div xml:id="txt_5-div" decls="#h_5-bibl">
     <ab n="p2880in2894of:IJP:ksiazki1:310-2-000000206" xml:id="txt_5.1-ab">Wczoraj Tula przywiozła mi tulipan, "za własne zarobione pieniądze" i sok z marchwi, który na poczekaniu z wielkim łaknieniem wyduldałam. Bardzo jest przejęta nową sytuacją, domem pustym, swoją rolą nauczycielki.</ab>
     <ab n="p2881in2895of:IJP:ksiazki1:310-2-000000206" xml:id="txt_5.2-ab">Rano opatrunek. Brak bandaży elastycznych. Siostra zdenerwowana, bo nie ma czym bandażować. Wciąż mimo, że rana się goi gromadzi się masa surowicy - wody z krwią. Obawiam się, że to lubi długo trwać.</ab>
    </div>
    <div xml:id="txt_6-div" decls="#h_6-bibl">
     <ab n="p2193in2207of:IJP:ksiazki1:310-2-000000206" xml:id="txt_6.1-ab">Bardzo śmieszny był Przyboś - przekrzywił główkę i bladym, starczym, nauczycielskim głosem zaskwierczał: A ja - inaczej.</ab>
     <ab n="p2194in2208of:IJP:ksiazki1:310-2-000000206" xml:id="txt_6.2-ab">Gdy w sobotę opowiedziałam Maryjce - ożyła. Przygnębiający był ten stan bierności, marazmu, kiśnięcia.</ab>
     <ab n="p2195in2209of:IJP:ksiazki1:310-2-000000206" xml:id="txt_6.3-ab">Żukrowski uciekł do Szczecina, aby się nie narazić. Biedny Wojtek wysługuje się.</ab>
    </div>
    <div xml:id="txt_7-div" decls="#h_7-bibl">
     <ab n="p764in778of:IJP:ksiazki1:310-2-000000206" xml:id="txt_7.1-ab">Chciałam kupić jakiś prezent na jutro - Jadwiga Kapuścińska. Przeraził mnie widok miasta, pustych sklepów. Jedynie ładne są rękawiczki skórkowe, jakich już dawno nie widziałam. Powinnam kupić ze dwie pary.</ab>
     <ab n="p765in779of:IJP:ksiazki1:310-2-000000206" xml:id="txt_7.2-ab">Rano świetne umysłowe samopoczucie. Otóż dochodzę do wniosku, że można by zrobić wielką tragedię w najlepszym stylu - z punktu widzenia komunistycznego.</ab>
    </div>
    <div xml:id="txt_8-div" decls="#h_8-bibl">
     <ab n="p683in697of:IJP:ksiazki1:310-2-000000206" xml:id="txt_8.1-ab">Wczoraj odniosłam do radia dwa opowiadania. Przysłano mi kilka numerów "Słowa Powszechnego". Co za zaduch. Ładnie byśmy wyglądali, gdyby zapanowało "Królestwo Boże"!</ab>
     <ab n="p684in698of:IJP:ksiazki1:310-2-000000206" xml:id="txt_8.2-ab">Budzę się o piątej i jestem niedospana. [...] Wciąż czekam, na zbyt wiele rzeczy czekam. Moja praca staje się rzeczą uboczną, a życia moich domowników rzeczą pierwszą. Tylko zabawa jest życiem w czasie teraźniejszym.</ab>
    </div>
    <div xml:id="txt_9-div" decls="#h_9-bibl">
     <ab n="p2255in2269of:IJP:ksiazki1:310-2-000000206" xml:id="txt_9.1-ab">Czekam na Wańkowicza, który zadzwonił przed ósmą rano, że będzie o wpół do dziewiątej, a dochodzi w pół do dziesiątej. Sprawiło to, że się właśnie wytuszowałam i ubrałam.</ab>
     <ab n="p2256in2270of:IJP:ksiazki1:310-2-000000206" xml:id="txt_9.2-ab">Przeglądam dziennik swój. Jest bardzo prawdziwy, szczery. Tym ważniejsze jest pisanie, że mniej się pamięta, kiedy tyle się dzieje.</ab>
    </div>
   </body>
  </text>
 </TEI>
</teiCorpus>
