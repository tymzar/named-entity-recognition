<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p509in516of:IJP:ksiazki1:200-4-000000306" xml:id="txt_1.1-ab">Czy jej go nie żal? Oczywiście, że tak, przecież Róża dobrze wie, ile się będzie musiał nacierpieć, żeby przestać kłamać; serum prawdy dla nałogowego oszusta to najwyższy wymiar kary, cóż jej jednak pozostało, skoro Pan Mąż tyle razy się zapierał, Róża czuje się utytłana jego kłamstwami, po prostu chce wziąć kąpiel.</ab>
     <ab n="p510in517of:IJP:ksiazki1:200-4-000000306" xml:id="txt_1.2-ab">Zaczyna się.</ab>
    </div>
    <div xml:id="txt_2-div" decls="#h_2-bibl">
     <ab n="p624in634of:IJP:ksiazki1:200-4-000000306" xml:id="txt_2.1-ab">Dziękuję z całego serca tym, bez których nie wydobyłbym się z senności: Urszuli Kuczok za nadzór i chwałę Matczyzny, Radosławowi Kobierskiemu za światopodgląd i całą resztę, Wolfgangowi Kuhnowi za pokój 22, Grzegorzowi Olszańskiemu za twórcze degustacje, Magdalenie Piekorz za myślenie fotogeniczne i współpracę bezcenną, Karinie Przewłoce za pierwsze redakcje i współpracę bezecną i panu Krzysztofowi Zanussiemu za pierwsze tchnienie. Wojciech Kuczok</ab>
    </div>
    <div xml:id="txt_3-div" decls="#h_3-bibl">
     <ab n="p237in244of:IJP:ksiazki1:200-4-000000306" xml:id="txt_3.1-ab">Praktykantka teraz się rumieni (chyba nie trzeba dodawać, że robi to ślicznie), wypina biuścik, trzepocze rzęsami (na studiach to zawsze skutkowało), głosik sobie ustawia o ton wyżej, bezbronna jest jak embrion, Teść musi w takich chwilach odczuwać przemożną potrzebę ochrony jej eterycznego jestestwa i brać ją na kolana.</ab>
    </div>
    <div xml:id="txt_4-div" decls="#h_4-bibl">
     <ab n="p504in511of:IJP:ksiazki1:200-4-000000306" xml:id="txt_4.1-ab">Jednak lepszy będzie wywar, Róża doleje mu go do wina, liście bielunia mają nieprzyjemny posmak, mógłby nie zjeść wystarczającej ilości. Za to mięso przyprawi szczyptą lulka.</ab>
     <ab n="p505in512of:IJP:ksiazki1:200-4-000000306" xml:id="txt_4.2-ab">Pan Mąż mimo zamkniętych drzwi czuje z kuchni jakieś zapachy; głód jest silniejszy niż honor, chętnie by spojrzał, co mu tam znowu wypichciła, nie musi z nią przecież rozmawiać.</ab>
     <ab n="p506in513of:IJP:ksiazki1:200-4-000000306" xml:id="txt_4.3-ab">Podano do stołu.</ab>
    </div>
    <div xml:id="txt_5-div" decls="#h_5-bibl">
     <ab n="p424in431of:IJP:ksiazki1:200-4-000000306" xml:id="txt_5.1-ab">(Adam widzi, że Piękniś skończył taniec i od niechcenia z kumplami się żegna, a więc trzeba pospiesznie się wycofać, schować; Adam tymczasem nie jest gotowy, żeby do Pięknisia przemówić, na razie tylko wyśledził go i podgląda z ukrycia, próbuje wypatrzeć swoją szansę.)</ab>
    </div>
    <div xml:id="txt_6-div" decls="#h_6-bibl">
     <ab n="p430in437of:IJP:ksiazki1:200-4-000000306" xml:id="txt_6.1-ab">Zwyrol nie może odżałować, że Piękniś odebrał mu okazję do małej napierdalanki, przecież to była wyraźna prowokacja, można było frajera nauczyć, jak się chodzi po ulicach i komu w pierwszej kolejności należy ustępować, nauczyłby go, kurwa, kodeksu chodnikowego, praw pierwszeństwa przejścia, Piękniś coś się zrobił za łagodny ostatnimi czasy, może trzeba będzie zmienić kompanię.</ab>
    </div>
    <div xml:id="txt_7-div" decls="#h_7-bibl">
     <ab n="p213in220of:IJP:ksiazki1:200-4-000000306" xml:id="txt_7.1-ab">Robert sięga po książkę, sytuacja się stabilizuje, Żona wraca do łóżka i do magazynu nowoczesnych kolorów, ale tylko na chwilę, zdenerwowała się, litery przestały udawać słowa, nie może czytać, chce zgasić lampkę i zasnąć, no ale ten tu znowu teraz będzie przy świetle zatapiał się w lekturze, trzeba coś zrobić, żeby go wyłączyć.</ab>
    </div>
    <div xml:id="txt_8-div" decls="#h_8-bibl">
     <ab n="p28in35of:IJP:ksiazki1:200-4-000000306" xml:id="txt_8.1-ab">Adam zostaje w sypialni i sprawdza sprytnie pomyślaną drogę ewakuacji, tajne drzwiczki, wychodzi nimi przed dom, siada na schodkach, podpiera głowę jak przydrożny świątek i rozmyśla, czy Ojciec wie, że od czasu pobytów w zastanawialni Adam czuje się bezpiecznie tylko w pomieszczeniach mających dodatkowe wyjście, co najmniej dwoje drzwi wyjściowych, Adam zastanawia się, czy Ojciec okazał się aż tak przewidujący i wspaniałomyślny, czy też to standardowe rozwiązanie z katalogu budowlanego.</ab>
    </div>
    <div xml:id="txt_9-div" decls="#h_9-bibl">
     <ab n="p572in579of:IJP:ksiazki1:200-4-000000306" xml:id="txt_9.1-ab">I jeszcze chłopcom macha na pożegnanie, a co, niech stare kwoki zbuki ze złości zniosą; kierowca jest tak poharatany nieszczęsnym małżeństwem z kobietą katastrofalną, że jakby miał drugi raz wybierać, też by się wolał z chłopem związać, wiedzą, co robią, ci homo, mądrze myślą, myśli i zawraca na właściwy przystanek. Owóż Adam i Piękniś stają u furtki i mają zamiar ją przekroczyć, nie porzucając nadziei.</ab>
    </div>
    <div xml:id="txt_10-div" decls="#h_10-bibl">
     <ab n="p37in44of:IJP:ksiazki1:200-4-000000306" xml:id="txt_10.1-ab">Ten niewyszukany dowcip Adam już skądś zna, Ojciec używa go w chwilach zakłopotania jak magicznego zaklęcia, które oznacza, że jest zmęczony niezręczną sytuacją i chciałby wrócić na poziom prostych prawd, jasnych podziałów, na poziom tak zwanego chłopskiego rozumu.</ab>
     <ab n="p38in45of:IJP:ksiazki1:200-4-000000306" xml:id="txt_10.2-ab">Matka znowu się wzrusza, wszak napięcie opadło, łzawi na widok syna i ojca w zgodzie przy stole siedzących, głaska Adama po głowie.</ab>
    </div>
    <div xml:id="txt_11-div" decls="#h_11-bibl">
     <ab n="p590in597of:IJP:ksiazki1:200-4-000000306" xml:id="txt_11.1-ab">Robertowi przyśniła się pani, która niczego od niego nie wymagała. Z którą pił z jednego kubeczka, jadł z jednego talerzyka, spał w jednym łóżeczku, czuł ten sam słodki popłoch pod skórą i mówił jednym głosem. Z którą rozmowy były tak gęste i pożywne, że żal im było milczeć nawet, kiedy się kochali. Pani, którą chciałby mieć przy sobie, kiedy będzie umierał.</ab>
    </div>
    <div xml:id="txt_12-div" decls="#h_12-bibl">
     <ab n="p618in625of:IJP:ksiazki1:200-4-000000306" xml:id="txt_12.1-ab">Pan Mąż daje właśnie napiwek pokalanej panience, może sobie na to pozwolić, znowu mu się zgadzają bilanse.</ab>
     <ab n="p619in626of:IJP:ksiazki1:200-4-000000306" xml:id="txt_12.2-ab">Piękniś przybija tabliczkę z numerem na domu Adama; Adam pyta Matkę, która im właśnie przyniosła kanapki, czy Ojciec już wyszedł z zastanawialni, w której się zamknął na znak protestu; Matka kręci głową, ale twierdzi, że już z nią zaczął rozmawiać i wszystko wskazuje na to, że niedługo mu przejdzie.</ab>
    </div>
    <div xml:id="txt_13-div" decls="#h_13-bibl">
     <ab n="p524in531of:IJP:ksiazki1:200-4-000000306" xml:id="txt_13.1-ab">Róża już nie musi na to patrzeć, może sobie nawet zasnąć - najbardziej usypiająca okazuje się uporczywa myśl o tym, żeby nie spać za wszelką cenę, wystarczy przestać się tym przejmować: dyktafon pracuje, Pan Mąż jest tak wzruszająco szczery; to będzie naprawdę przebojowe nagranie.</ab>
    </div>
    <div xml:id="txt_14-div" decls="#h_14-bibl">
     <ab n="p334in341of:IJP:ksiazki1:200-4-000000306" xml:id="txt_14.1-ab">Adam słyszy pukanie i budzi się, któraż to, któż to, zaspał, jak zwykle dzień po dyżurze, gdzie Piękniś, myje się, wodę w łazience słychać; znowu pukanie, niechże Adam wreszcie otworzy, sprawdzi, spławi, kogo tam diabli przygnali. Wkłada spodnie i pospiesznie je zapinając, kaleczy sobie fiutka zamkiem błyskawicznym, syczy z bólu, otwiera drzwi i w niedopiętych gaciach staje przed Ojcem we własnej osobie.</ab>
    </div>
    <div xml:id="txt_15-div" decls="#h_15-bibl">
     <ab n="p621in628of:IJP:ksiazki1:200-4-000000306" xml:id="txt_15.1-ab">Żona pod opieką Psychiatry wyjątkowo sprawnie dochodzi do siebie, zwłaszcza od kiedy jej wytłumaczył, że ludzie tak naprawdę mogą mieszkać tylko w innych ludziach, depresja to nic innego, jak bezdomność, na depresję cierpią ludzie, którzy nie mają w kim mieszkać, a potem zaproponował, że otworzy przed nią swoje drzwi.</ab>
    </div>
    <div xml:id="txt_16-div" decls="#h_16-bibl">
     <ab n="p142in149of:IJP:ksiazki1:200-4-000000306" xml:id="txt_16.1-ab">Spójrzmy zatem na modelową sytuację, która ilustruje interesujący nas problem: Róża w koszuli nocnej wchodzi wieczorem do sypialni, widzi, że Pan Mąż pospiesznie kończy gmerać przy komórce, jakby dopisywał SMS-a, wyłącza telefon i odkłada. Róża wchodzi do łóżka, przytula się uwodzicielsko, odwraca uwagę Pana Męża i sięga po telefon, po czym siada na łóżku i próbuje go odblokować.</ab>
    </div>
    <div xml:id="txt_17-div" decls="#h_17-bibl">
     <ab n="p594in601of:IJP:ksiazki1:200-4-000000306" xml:id="txt_17.1-ab">Już pora. Zbliża się koniec światła. Słowem: ciału się wstało i myszkowało między wami, lat bez mała czterdzieści, dość było czasu na marność i pożytek, teraz już pora zasnąć, nic więcej, wyścig dobiega końca, czas zająć ostatnie miejsce; Robert już je dla siebie znalazł. Poza domem. Dopakowuje torbę.</ab>
    </div>
   </body>
  </text>
 </TEI>
</teiCorpus>
