<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p777in809of:IJP:WAB:JagielskiDobre" xml:id="txt_1.1-ab">Waża, umorusany chłopak w panterce i wiśniowym berecie armii gruzińskiej. Mógł mieć szesnaście–siedemnaście lat. Siedział w kucki z grupką żołnierzy na skwerku przed sztabem partyzantów Zwiada Gamsachurdii w Zugdidi. Nie wyglądali na jeńców.</ab>
     <ab n="p778in810of:IJP:WAB:JagielskiDobre" xml:id="txt_1.2-ab">– To dezerterzy, zdrajcy – tłumaczył mi dowódca wartowników. – Nie dość, że służyli Szewardnadzemu, to jeszcze teraz uciekają z frontu. – Za paczkę papierosów pozwolił mi porozmawiać z jeńcami.</ab>
    </div>
    <div xml:id="txt_2-div" decls="#h_2-bibl">
     <ab n="p1870in1936of:IJP:WAB:JagielskiDobre" xml:id="txt_2.1-ab">Alijew przez rok drażnił się z premierem Husejnowem, bawił jego gafami, upokarzającymi pomyłkami, niepowodzeniami, a także jego bezsilną wciekłością, gdy odsuwał go coraz bardziej od władzy. Minął ledwie rok i Husejnow, oskarżony o spisek i zdradę, musiał uciekać do Moskwy. Dzień zaś ponownej intronizacji Hajdara Alijewa ogłoszono w Azerbejdżanie świętem narodowym – Dniem Ocalenia Narodowego.</ab>
    </div>
    <div xml:id="txt_3-div" decls="#h_3-bibl">
     <ab n="p1448in1506of:IJP:WAB:JagielskiDobre" xml:id="txt_3.1-ab">Wiele domów w sąsiedztwie Nikitycza stało już pustych. Ludzie wyjechali w poszukiwaniu wygody. W domu Nikitycza nie było ani bieżącej wody, ani toalety. Za potrzebą trzeba było biec w podwórze, wiecznie zagracone i zaśmiecone, jak wszystkie podwórza w tej okolicy.</ab>
     <ab n="p1449in1507of:IJP:WAB:JagielskiDobre" xml:id="txt_3.2-ab">Na ulicy Gogola, na pordzewiałej huśtawce naprzeciwko domu Nikitycza bawiła się gromadka dzieci. Nikitycz z troską dotykał zabłoconym butem białej okiennicy opartej o chodnik.</ab>
    </div>
    <div xml:id="txt_4-div" decls="#h_4-bibl">
     <ab n="p370in394of:IJP:WAB:JagielskiDobre" xml:id="txt_4.1-ab">Potem wystrojony w wojskowy mundur przyjechał do abchaskiej Oczamcziry, żeby podnieść na duchu swoje wojska, które zamierzał poprowadzić na Tbilisi.</ab>
     <ab n="p371in395of:IJP:WAB:JagielskiDobre" xml:id="txt_4.2-ab">Rozmawialiśmy dwa razy, w Zugdidi i Oczamczirze.</ab>
     <ab n="p372in396of:IJP:WAB:JagielskiDobre" xml:id="txt_4.3-ab">– Po sześciuset dwudziestu dniach wygnania wrócił pan do Gruzji. Po co?</ab>
     <ab n="p373in397of:IJP:WAB:JagielskiDobre" xml:id="txt_4.4-ab">– Wróciłem, bo potrzebuje mnie naród. Szewardnadze zgubił kraj. Przyjechałem, żeby ratować Gruzję.</ab>
    </div>
    <div xml:id="txt_5-div" decls="#h_5-bibl">
     <ab n="p403in427of:IJP:WAB:JagielskiDobre" xml:id="txt_5.1-ab">Nas, gruzińskiej elity, którzyśmy ostrzegali przed śmiertelnym niebezpieczeństwem, nie słuchano. Oskarżali nas o tchórzostwo, nazywali wrogami narodu. Nasze apele ginęły w wiecowym zgiełku. Straciliśmy rząd dusz. Przejęli go demagodzy jak Gamsachurdia. Oni nie kierowali wydarzeniami, nawet nie próbowali. Dawali się nieść fali, nie troszcząc się, dokąd poniesie ich samych i Gruzję. Rewolucje nigdy nie są dobrym czasem dla intelektualistów – dla ludzi pełnych wątpliwości, świadomych zagrożeń, nieufnych wobec ekstremizmów.</ab>
    </div>
    <div xml:id="txt_6-div" decls="#h_6-bibl">
     <ab n="p949in984of:IJP:WAB:JagielskiDobre" xml:id="txt_6.1-ab">Przed sklepem, gdzie sprzedawano chleb, ustawiła się kolejka.</ab>
     <ab n="p950in985of:IJP:WAB:JagielskiDobre" xml:id="txt_6.2-ab">– Jeszcze wiosną można było kupić prawie wszystko na rynku. Chłopi uciekali ze wsi przed wojną i zabijali krowy, świnie, owce. Teraz nie ma nie tylko mięsa, ale nawet mąkę trudno dostać. Chłopi nie obsiali wiosną pól. Przywożą nam żywność przez góry z Władykaukazu. Ale zimą drogi są nieprzejezdne – tłumaczył Czybirow. – Od wiosny całe miasto przygotowywało się na zimę.</ab>
    </div>
    <div xml:id="txt_7-div" decls="#h_7-bibl">
     <ab n="p2128in2198of:IJP:WAB:JagielskiDobre" xml:id="txt_7.1-ab">Było ich trzech. Stali na chodniku przed odrapanym budynkiem w Erewanie, w którym mieścił się Komitet Karabachu. Nie wiem, czemu ich zapamiętałem. Może dlatego, że ludzie przed budynkiem krzyczeli, lamentowali, biegali z miejsca na miejsce, a oni stali spokojnie, paląc papierosy. A może dlatego, że byli jedynymi młodymi mężczyznami w tym wrzeszczącym tłumie ubranych na czarno kobiet.</ab>
    </div>
    <div xml:id="txt_8-div" decls="#h_8-bibl">
     <ab n="p2038in2108of:IJP:WAB:JagielskiDobre" xml:id="txt_8.1-ab">Dać paru Ormianom po łbie i zaraz się uspokoją! Ktoś wyrwał sztachetę z płotu. Inni dołączyli do niego i razem ruszyli ulicą, krzycząc: Bić Ormian! Jeden po drugim ludzie wtapiali się w tłum, który na rogatkach miasta liczył już kilka tysięcy osób.</ab>
     <ab n="p2039in2109of:IJP:WAB:JagielskiDobre" xml:id="txt_8.2-ab">Agdam dzieli od Stepanakertu 26 kilometrów krętej, asfaltowej szosy. Szli drogą i biegnącymi obok niej torami kolejowymi, rozbijając po drodze wszystko, co uznali za ormiańskie.</ab>
    </div>
    <div xml:id="txt_9-div" decls="#h_9-bibl">
     <ab n="p2067in2137of:IJP:WAB:JagielskiDobre" xml:id="txt_9.1-ab">Mężczyzna, który powitał mnie w komendanturze wojskowej w Agdamie i towarzyszył w czasie całej podróży po Karabachu, nosił polowy mundur w żółto-zielono-brunatne cętki. Na jednym pagonie miał gwiazdkę, na drugim – dwie.</ab>
     <ab n="p2068in2138of:IJP:WAB:JagielskiDobre" xml:id="txt_9.2-ab">Kiedyś zapytałem kierowcę naszego gazika, kim właściwie jest mój przewodnik?</ab>
     <ab n="p2069in2139of:IJP:WAB:JagielskiDobre" xml:id="txt_9.3-ab">– Alif jest majorem – odpowiedział kierowca, zaglądając mi głęboko w oczy.</ab>
    </div>
   </body>
  </text>
 </TEI>
</teiCorpus>
