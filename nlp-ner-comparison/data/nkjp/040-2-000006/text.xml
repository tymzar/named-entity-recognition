<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p331in466of:pwn:ksiazki:B0108LJS.94N" xml:id="txt_1.1-ab">Czy jednak w okresach, takich jak obecny, kiedy wymagana jest największa szybkość decyzji, zdolność przecinania gordyjskich węzłów jednym cięciem, upór, wyrzeczenie się wątpliwości (te nieraz mają posmak defetyzmu) - czy w tych warunkach jest miejsce dla ludzi podobnego typu - czy można stwierdzić (i to nie tylko teoretycznie, ale doświadczalnie), że pojawia się przychylna dla nich zbiorowa atmosfera?</ab>
    </div>
    <div xml:id="txt_2-div" decls="#h_2-bibl">
     <ab n="p169in236of:pwn:ksiazki:B0108LJS.94N" xml:id="txt_2.1-ab">Trwałe u Witkiewicza jest to, co stanowi w nim formę dla zdarzeń umysłowych cechujących pierwszą połowę dwudziestego wieku. Weźmy dzieje sztuki tego okresu. Wiele można się nauczyć z opinii, jakie wypowiadał w okolicach roku 1930 np. o malarstwie i rzeźbie przeciętnie wykształcony człowiek.</ab>
    </div>
    <div xml:id="txt_3-div" decls="#h_3-bibl">
     <ab n="p174in244of:pwn:ksiazki:B0108LJS.94N" xml:id="txt_3.1-ab">Pytanie: Kogo uważa pan(i) za patronów malarstwa współczesnego?</ab>
     <ab n="p175in245of:pwn:ksiazki:B0108LJS.94N" xml:id="txt_3.2-ab">Odpowiedź: Impresjonistów. Oni uwolnili nas od tyranii tematu i pozwolili skupić całą uwagę na wartościach czysto malarskich. Odtąd spory o utrwalenie takich czy innych spraw ludzkich na płótnie straciły znaczenie. Każdy przedmiot jest dobry, jeżeli stanowi pretekst do dobrego artystycznie układu.</ab>
    </div>
    <div xml:id="txt_4-div" decls="#h_4-bibl">
     <ab n="p125in182of:pwn:ksiazki:B0108LJS.94N" xml:id="txt_4.1-ab">Czyż ton wypowiedzi Zdziechowskiego i Courtenaya nie jest podobny? Jest podobny, bo tłem jest to samo przekonanie o bezrozumności wiary - a nawet więcej - o niemożności pogodzenia wiary z poczuciem etycznym. „Wszak Bóg jest miłością, więc skądże cierpienie i zło - zapytuje Zdziechowski. - Tłumaczą to nam grzechem prarodziców. Ale czyż odpowiedź taka nie jest policzkiem wymierzonym w nasz zmysł moralny?"</ab>
    </div>
    <div xml:id="txt_5-div" decls="#h_5-bibl">
     <ab n="p99in147of:pwn:ksiazki:B0108LJS.94N" xml:id="txt_5.1-ab">W wojnie 1812 roku istnieją już, chociaż jeszcze bardzo lekkie, akcenty wojny totalnej. Płonąca Moskwa i masy pojazdów na ogarniętych paniką drogach bliskie są dzisiejszemu rozumieniu. Zobaczenie wojny od strony jej cywilnego uczestnika - oto co najbardziej zbliża do nas niektóre rozdziały Tołstojowskiej epopei, a dzieje Pierre'a Bezuchowa w krytycznych dla Rosji dniach - stanowią studium przeżycia wojennego, godne pióra najtęższego filozofa.</ab>
    </div>
    <div xml:id="txt_6-div" decls="#h_6-bibl">
     <ab n="p333in468of:pwn:ksiazki:B0108LJS.94N" xml:id="txt_6.1-ab">Możesz na to zauważyć, że w samym lekceważeniu konkluzji przejawia się skłonność do igrania, do ucieczki, rodzaj krętactwa, które dba o to, by sobie zawsze zapewnić drogę odwrotu. Że jest to postawa zbyt naznaczona pewnym désintéressement i oddalaniem się od przygód ludzkich - te bowiem wymagają jak najszybszego porządkowania.</ab>
    </div>
    <div xml:id="txt_7-div" decls="#h_7-bibl">
     <ab n="p92in136of:pwn:ksiazki:B0108LJS.94N" xml:id="txt_7.1-ab">Młody człowiek, o którym mówiliśmy, niesie więc w sobie brzemię wielkich wydarzeń. Przeżycie nad lekturą Jamesa jest pierwszą kroplą drążącą miękki piaskowiec. Mogłoby to być równie dobrze przeżycie nad inną książką, zrodzoną z ducha czasu, byleby uczyła ona, że pewnych zagadnień nie należy stawiać in crudo, że delikatny opar uczuciowości, przyzwyczajeń i instynktów ważniejszy jest niż kazuistyka intelektu.</ab>
    </div>
   </body>
  </text>
 </TEI>
</teiCorpus>
