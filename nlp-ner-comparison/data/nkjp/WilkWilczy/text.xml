<?xml version="1.0" encoding="UTF-8"?>
<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0">
 <xi:include href="NKJP_1M_header.xml"/>
 <TEI>
  <xi:include href="header.xml"/>
  <text xml:id="txt_text" xml:lang="pl">
   <body xml:id="txt_body">
    <div xml:id="txt_1-div" decls="#h_1-bibl">
     <ab n="p604in613of:IJP:noir:WilkWilczy" xml:id="txt_1.1-ab">Dwadzieścia godzin szliśmy przez tundrę, w poprzek Kanin Nosa, do Lodowatego Oceanu. Najpierw się wspinaliśmy po skalnych półkach na plateau Kamienia, jak na Kominy Tylkowe w Tatrach. Potem brodziliśmy olenimi tropami, w chlipkich błotach, omijając martwe jeziora ze słojem wiecznego lodu na dnie. Nad jednym z nich znaleźliśmy ślady po czumach, objedzone kości, rogi oleni.</ab>
    </div>
    <div xml:id="txt_2-div" decls="#h_2-bibl">
     <ab n="p511in520of:IJP:noir:WilkWilczy" xml:id="txt_2.1-ab">I ja - Mar dla swoich - lat czterdzieści. Cudzoziemiec, bez pozwolenia. Ni to korespondent, ni pisarz, czasem uczony, innym razem kiep (w zależności, kto pyta i po co), zazwyczaj niemy, zwłaszcza przy pierwszym kontakcie, żeby cudzoziemskim akcentem uwagi na siebie nie zwracać.</ab>
     <ab n="p512in521of:IJP:noir:WilkWilczy" xml:id="txt_2.2-ab">Ot, i sztorm się skończył. Możemy iść dalej.</ab>
    </div>
    <div xml:id="txt_3-div" decls="#h_3-bibl">
     <ab n="p560in569of:IJP:noir:WilkWilczy" xml:id="txt_3.1-ab">Niekiedy warto zachować pozycję cudzoziemca w świecie, o którym piszesz. Dzięki niej możesz utrzymać dystans, trzeźwość oceny, lekkie pióro. Ona zwalnia z lojalności, pozwala płynnie przechodzić z pierwszej osoby do drugiej, a nawet trzeciej, daje luz przy użyciu nazwisk, to prawdziwych, to wymyślonych. Można wpisać kilka losów w jedno życie albo rozbić jedno życie w parę fabuł. Rzecz jasna, potem bywają nieporozumienia, czasem pretensje, żale...</ab>
    </div>
    <div xml:id="txt_4-div" decls="#h_4-bibl">
     <ab n="p91in100of:IJP:noir:WilkWilczy" xml:id="txt_4.1-ab">Z posiołka wychodzimy ulicą Siewierną, uważając na pijanych motocyklistów, mijamy przystań, skład paliw i wchodzimy w las. Woń mazutu po chwili znika. Z lewej strony otwiera się widok na zatokę morską, odciętą groblą z kamieni, którą zbudowano w XVI wieku, z inicjatywy igumena Filipa (Kołyczewa), tworząc tym samym zamknięty zbiornik słonej wody, by bracia mieli zawsze świeżego dorsza na stole, niezależnie od pogody na morzu. Dzisiaj Filipowe sadzawki zarastają zielskiem.</ab>
    </div>
   </body>
  </text>
 </TEI>
</teiCorpus>
